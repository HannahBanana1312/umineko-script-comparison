Speaker,Italian (IT)
Nanjo Terumasa,"""...Non dirmelo... sei di nuovo tornato a bere?"""
,"Toltosi lo stetoscopio, l'anziano dottore sospirò."
,"Nel cupo studio, dove aleggiavano sia polvere che un malsano odore dolciastro, erano presenti due anziani signori."
,"Nell'angolo di quella stanza, troppo grande per poter essere definita uno studio, vi era un letto dall'aria lussuosa, un uomo sotto esame medico, e il dottore che lo stava visitando. E ad osservarli, sembrava esserci un domestico."
Ushiromiya Kinzo,"""L'alcol è mio amico. È un amico tanto quanto te, ed è stato al mio fianco per più tempo."""
,"L'uomo, che aveva scoperto il proprio petto per il controllo con lo stetoscopio, disse ciò senza battere ciglio, mentre risistemava i suoi vestiti."
Nanjo Terumasa,"""...Kinzo-{c:86EF9C:san}... è grazie ai farmaci che fanno effetto se il tuo corpo a prima vista è in buona salute. Tuttavia, se continui a bere liquori così forti, la medicina diventerà del tutto inutile... Lo dico per il tuo bene. Astieniti dall'alcol."""
Ushiromiya Kinzo,"""Apprezzo le tue preoccupazioni, amico mio... Genji, un altro bicchiere. Diluiscilo con un po' d'acqua. Così Nanjo potrà salvarsi la faccia."""
Ronoue Genji,"""...Ne è sicuro?"""
,"Dopo aver guardato il padrone che aveva chiesto il liquore, e il dottore che lo aveva proibito, l'anziano maggiordomo di nome Genji annuì silenziosamente, e obbedì fedelmente agli ordini del suo padrone."
,"Nanjo, il suo medico curante, emise un altro profondo sospiro nel guardarlo allestire il tutto nei pressi dell'armadietto dei liquori..."
,Un odore riempiva l'interno della stanza...
,"Quel dolce, intenso aroma sembrava sciogliere il cuore, se non l'anima stessa. Era l'aroma di quella velenosa bevanda verdastra, di cui il padrone non riusciva a fare a meno."
Ushiromiya Kinzo,"""...Nanjo. Tu sei un caro amico con cui mi frequento da molto tempo. Ti sono profondamente grato per avermi mantenuto in vita fino ad oggi."""
Nanjo Terumasa,"""Io non ho fatto nulla... Dopotutto, non hai mai ascoltato i miei consigli da medico."""
Ushiromiya Kinzo,"""Ahahahah... E tu non mi ascolti mai quando ti avverto che stai per compiere una mossa errata di scacchi. Sembra che siamo pari."""
Ronoue Genji,"""...Padrone."""
Ushiromiya Kinzo,"""Grazie... Non morirei se mi finisse la tua medicina, ma morirei se mi finisse questo."""
,"Guardando con la coda dell'occhio Nanjo, la cui faccia mostrava un'espressione rassegnata, Kinzo prese il bicchiere porso da Genji..."
,"Poche persone, vedendo il colore intenso che riempiva il bicchiere, lo avrebbero associato ad una bevanda alcolica."
Ushiromiya Kinzo,"""...Nanjo. Sii onesto con me. Quanto tempo mi rimane?"""
Nanjo Terumasa,"""Beh... quanto poco te ne dovrei dare per farti smettere di bere?"""
,"Nanjo emise ancora una volta un sospiro di rassegnazione. Dopodiché, fissando Kinzo, il quale stava facendo roteare il proprio bicchiere, parlò."
Nanjo Terumasa,"""...Non molto."""
Ushiromiya Kinzo,"""...Cosa intendi per ‘non molto’?"""
Nanjo Terumasa,"""...Usiamo questa partita di scacchi come esempio. La fine è molto vicina, ma non hai ancora messo all'angolo il mio re."""
,Lo sguardo di Nanjo era diretto verso un tavolino con una spessa scacchiera posta sopra di esso.
,"A giudicare dalla posizione dei vari pezzi, la partita sembrava essere entrata da tempo nella sua fase finale. La torre e l'alfiere neri erano penetrati nel cuore delle linee nemiche."
,"Il re bianco era ormai stato arroccato e messo con le spalle al muro, e persino ad un occhio inesperto sembrava che la partita si sarebbe conclusa a breve."
,Entrambi andavano avanti di qualche mossa ogni volta che Nanjo veniva a fare delle visite mediche.
,"Con tale esempio, Nanjo stava affermando che Kinzo sarebbe probabilmente caduto nel sonno eterno prima della conclusione della partita..."
,"Quelle non erano tanto le parole di un medico, quanto quelle di un vecchio amico."
Nanjo Terumasa,"""...Se tu fossi un paziente qualsiasi, nelle tue condizioni ti raccomanderei di scrivere un testamento."""
Ushiromiya Kinzo,"""...E cos'è un testamento, Nanjo? Istruzioni per gli avvoltoi su come sbranare il mio cadavere?"""
Nanjo Terumasa,"""No, niente affatto... Un testamento è un modo per lasciare le tue volontà. Non è la semplice redazione di una divisione dell'eredità."""
Ushiromiya Kinzo,"""Oh... E che altro ci potrei scrivere, a parte la divisione dell'eredità?"""
Nanjo Terumasa,"""...Dei tuoi rimpianti... delle tue questioni irrisolte. Cose che vorresti vengano tramandate... Quello che desideri comunicare... Qualsiasi cosa tu voglia."""
Ushiromiya Kinzo,"""...Hmph... Le cose che vorrei tramandare o che desidero comunicare? Ridicolo. Io, Kinzo Ushiromiya, non ho nulla che voglio lasciare o comunicare!!"""
Ushiromiya Kinzo,"""Sono nato senza avere niente. E morirò senza avere niente! Non c'è nulla che io voglia lasciare ai miei sciocchi figli!! Anche se la fine dovesse sopraggiungere oggi, persino in questo preciso momento! Accetterò questo destino fatale senza alcun timore!!"""
Nanjo Terumasa,"""...Kinzo‐san."""
Ushiromiya Kinzo,"""Io ho creato tutto questo. La mia ricchezza! Il mio prestigio! Ogni cosa!! Sono state realizzate da me, e periranno insieme a me. Non c'è nulla che mi lascerò indietro!!"""
Ushiromiya Kinzo,"""Nulla!! Non mi importa cosa succederà dopo! Non voglio né una tomba, né una bara!! Questi erano i termini del mio contratto con la strega! Alla mia morte andrà tutto perduto! È stato parte dell'accordo sin dall'inizio, e perciò nulla verrà lasciato indietro. Non c'è niente che io possa lasciarmi indietro!!"""
,"Dopo aver proclamato tutto ciò senza un attimo di sosta, le spalle di Kinzo si accasciarono improvvisamente per lo sconforto..."
,"Il suo volto era emaciato, come se uno spirito maligno avesse abbandonato il suo corpo."
Ushiromiya Kinzo,"""...Ho un rimpianto, tuttavia. Non ho nulla da tramandare, ma c'è una sola cosa che non posso lasciare incompiuta..."""
Nanjo Terumasa,"""...Dovresti metterla nero su bianco. Certo, sarebbe un bene se potessi terminarla mentre sei in vita. Ma nel peggiore dei casi, se ne occuperanno quelli che ti succederanno. Devi tramandare i tuoi rimorsi, così che possano essere chiariti nel caso ti succeda qualcosa... È questo quello che fa un testamento."""
,"Quando Nanjo tentò di appoggiare delicatamente la mano sulla spalla di Kinzo, egli divenne improvvisamente furioso e la respinse."
Ushiromiya Kinzo,"""È inutile, inutile, inutile!!"""
Ushiromiya Kinzo,"""Dev'essere portata a termine mentre sono ancora in vita, perché quando morirò, la mia anima sarà divorata dai demoni con cui ho stilato il contratto, e cancellata dall'esistenza! Per me non ci sarà pace, e nemmeno un aldilà! Ecco perché tutto dev'essere concluso mentre sono in vita!! Ecco perché un testamento non ha alcun significato per me!!"""
Ushiromiya Kinzo,"""Se avessi il tempo di scrivere una cosa simile... Se solo ne avessi il tempo...!!{n}Vorrei vederlo. Voglio vederlo ancora una volta! Voglio vedere il viso sorridente di {f:5:Beatrice} ancora una volta!!"""
Ushiromiya Kinzo,"""Oh, {f:5:Beatrice}, perché mi hai rifiutato per così tanto tempo?! Ti restituirò in questo istante tutto ciò che mi hai dato, getterò via ogni cosa!! Quindi ti prego, mostrami il tuo sorriso solo per un'ultima volta..."""
Ushiromiya Kinzo,"""{f:5:Beatrice}, ti imploro con tutto me stesso, mi starai sicuramente ascoltando, è questo il genere di donna che sei! Ti supplico, mostrati a me!! Sei qui, vero?!{n}Sei qui invisibile ad ascoltarmi, deridendomi in qualche angolo di questa stanza, non è così?!"""
Ushiromiya Kinzo,"""Per favore, appari di nuovo dinanzi a me, e sorridimi!! Rinfacciami quello che vuoi, se lo desideri puoi anche prendere la mia vita con le tue stesse mani!! Non voglio morire da solo in questo stato!! Io non posso morire, non finché i miei occhi non si poseranno sul tuo sorriso per un'altra volta!!"""
Ushiromiya Kinzo,"""Ahh, {f:5:Beatrice}, {f:5:Beatrice}!! Ti cedo questa vita, la cedo a te!! Ti scongiuro, {f:5:Beatriiiiiiiiiiiice}!!!"""
Ushiromiya Battler,"""Wow... Certo che le cose cambiano col tempo... Non riesco a credere che siamo arrivati qui in soli venti minuti..."""
,Non potevo fare a meno di grattarmi la testa e meravigliarmi dell'avanzare dei tempi. Una volta usavamo il battello.
,"Dovevamo sopportare quasi mezza giornata di scossoni, prima di raggiungere Niijima. Di questi tempi era diventato tutto più comodo."
,"Però, non ero mai salito su un aereo così piccolo. In passato sono stato su un enorme jumbo jet, ma questa sarebbe stata la mia prima esperienza su uno così modesto..."
,"Mi chiesi se ci sarebbero state turbolenze... Dicono che le barche più piccole oscillino di più, quindi immagino che si possa applicare lo stesso agli aeroplani, no...?"
,"Aaah, datemi tregua."
Ushiromiya George,"""Ahahahahah, tranquillo, Battler-kun. In confronto ad una barca, oscillerà molto di meno."""
Ushiromiya Battler,"""Woah, f-{c:86EF9C:fratellone} George, sei tu?!"""
Ushiromiya Battler,"""Eheh, non farmi venire un colpo, ho appena perso tre anni di vita. Comunque che c'entra l'oscillare?"""
Ushiromiya Battler,"""Ihihihih, mica sto pensando all'aereo che oscilla o che magari precipita giù, sai?"""
Ushiromiya George,"""Oh, errore mio. Sei cambiato rispetto a quando eravamo piccoli. Dopotutto, sono passati sei anni da allora. Non sei più un bambino ormai. Ahahahahah."""
Ushiromiya Battler,"""Tch, guardati, abbastanza grande per bere e fumare. Non m'interessano le sigarette, ma vorrei provare dell'alcol, ihihih! Scommetto che con i geni di tuo padre sai reggerlo molto bene, eh?"""
Ushiromiya George,"""Nel mio caso bevo più per affari che per piacere. È difficile fare affari in Giappone senza bere."""
Ushiromiya Battler,"""Ihihihih! Esattamente! Ecco perché non perdo mai una chance per fare un po' di pratica!"""
Ushiromiya George,"""M-Ma non va bene, Battler-kun, sei ancora troppo giovane! Assumere alcol da minorenne può influenzare negativamente lo sviluppo... Ah, lasciamo perdere."""
Ushiromiya Battler,"""Eddai, alto come sono, sono già abbastanza cresciuto! Anzi, se fossi un po' più basso troverei più facilmente dei vestiti!"""
,Gonfiai il petto con orgoglio.
,"Prima di raggiungere la pubertà, la mia altezza era poco al di sopra della media della mia classe."
,"In seguito ho cominciato a crescere in un battibaleno, e adesso supero i 180cm."
,Suppongo sia grazie all'allenamento fisico incessante e agli integratori per i muscoli presi per posta da strani fornitori.
,"Non avrei mai immaginato di superare di ben 10 cm il fratellone George, che aveva già raggiunto il massimo della sua crescita..."
,"Cavolo, immaginavo che i miei parenti avrebbero detto: ‘Guarda com'è cresciuto il piccolo Battler!’..."
,"Uffa, è così imbarazzante, volevo solo essere lasciato in pace."
,"Comunque, il mio nome ‘Battler’... Come dire, è particolare, non trovate?"
,I miei genitori mi diedero un nome di pessimo gusto. Non conosco quasi nessuno che riesca a leggerlo nel modo giusto per la prima volta.
,"Il più delle volte vengo chiamato ‘{c:86EF9C:Sento-kun}’. Bel tentativo, ma proprio non ci siamo."
,"Il mio nome si scrive così: {ruby:Ushiromiya Batora:{p:0:右代宮 戦人}}. Riuscite a leggerlo? La prima parte è il mio cognome, ‘Ushiromiya’. Fin qui ancora ci siamo."
,"Il problema viene con il mio nome...{n}{ruby:Batora:{p:0:戦人}} è composto dai caratteri di ‘battaglia’ e ‘persona’, e si pronuncia: ‘Battler’."
,"Metti tutto insieme, e ottieni Battler Ushiromiya."
,"Pazzesco, vero? È assurdo che non solo i miei genitori decisero questo nome, ma anche che qualche impiegato statale lo abbia accettato... Entrambi sono in cima alla mia lista di gente da uccidere ad ogni costo."
,"Ad ogni modo, lui è il cugino più grande."
,"Il suo nome si scrive così: {ruby:Ushiromiya Jouji:{p:0:右代宮 譲治}}, e si pronuncia: ‘George Ushiromiya’."
,"È più grande di me di cinque anni, quindi quest'anno ne avrebbe compiuti 23.Visto che i cugini Ushiromiya sono composti da due maschi e due femmine, ho giocato con lui per tutto il tempo."
,È il motivo per cui ancora oggi lo chiamo ‘fratellone’.
Ushiromiya Hideyoshi,"""Ah però, Battler-kun, guarda come sei cresciuto. Sai come si dice, i ragazzi crescono a vista d'occhio!"""
Ushiromiya Eva,"""Dev'essere nel suo sangue, suppongo. Anche Rudolf non era così alto finché non iniziò il liceo, no? Probabilmente chi ha un ritardo nello sviluppo ha una crescita improvvisa alla fine della pubertà."""
Ushiromiya Battler,"""Nah, niente del genere. L'altezza di noi uomini rispecchia quello che abbiamo dentro!"""
Ushiromiya Hideyoshi,"""Proprio così! Vedi che Battler-kun ha capito! Un uomo va misurato in base a quello che ha dentro! Non devi mai dimenticare la disciplina. E se attenderai pazientemente la tua occasione, il tuo talento sboccerà in grande stile!"""
Ushiromiya Hideyoshi,"""Nemmeno io mi sarei mai immaginato che sarei stato capace di diventare il presidente di una compagnia costruita con le mie mani... Eh sì, ho iniziato da umili origini senza avere un soldo bucato...!"""
,"Quest'uomo di mezz'età dal fisico piazzato e in salute è il padre del fratellone George, lo zio Hideyoshi ({p:0:秀吉})."
,"È il marito della sorella maggiore del mio vecchio. In altre parole, non ho legami di sangue con lui."
,"È molto socievole e bravo con i bambini, ed è anche generoso con le paghette, senza dubbio il miglior zio di sempre."
,Per caso il suo strano e peculiare dialetto del Kansai era autentico? Perché lui è originario del Kanto.
,"A quanto pare le apparenze sono importanti nel mondo degli affari, per cui usare una cadenza diversa dagli altri doveva essere una recita atta a risaltarlo di più..."
,"Anche se davanti ad un nativo del Kansai provava imbarazzo, motivo per cui tornava ad usare il giapponese standard..."
,"Non lo conosco abbastanza bene, ma sicuramente è un tipo interessante."
Ushiromiya Eva,"""Il suo unico difetto è che inizia subito a vantarsi. Può bastare, caro. Battler-kun ne avrà avuto abbastanza. Vero?"""
Ushiromiya Battler,"""Niente affatto, ihihihih! Non c'è problema. Penso che per un uomo sia figo avere delle epiche imprese da poter raccontare. Io non ho nulla del genere di cui parlare."""
Ushiromiya Eva,"""Oh, davvero? Pensavo che uno come Battler-kun, con un aspetto che farebbe strage di fiumi di ragazze, avesse montagne di storie da raccontare."""
Ushiromiya Battler,"""C-C-Cosa?? S-S-Stai scherzando, spero! Di sicuro non mi sono mai capitate strane prodezze di questo tipo! Quanto vorrei che succedessero!"""
Ushiromiya Eva,"""Ah, allora ne hai di storie... Uhuhuh, più tardi raccontale a tua zia. A George non accadono mai vicende amorose del genere. Eheheh..."""
,"Questa signora è la madre del fratellone George, zia Eva ({ruby:Eba:{p:0:絵羽}})."
,"È la sorella maggiore del mio vecchio. Lei e lo zio Hideyoshi erano una coppia di burloni, e si son sempre presi gioco di me fin da quando ne ho memoria."
,"Per questa ragione non mi stavano molto a genio quand'ero piccolo... Beh, a quanto pare non ci andavo ancora molto d'accordo."
,"Nonostante ciò, la famiglia del fratellone George era simpatica, e sembravano affiatati..."
,"Porca miseria, era l'esatto opposto della mia famiglia."
Ushiromiya Kyrie,"""Battler-kun. Hai per caso visto Rudolf-san?"""
Ushiromiya Battler,"""Eh? Mi pare sia andato al bagno poco fa, perché? Non è ancora tornato? Ehiii, magari è crepato sul colpo. {c:86EF9C:Riposa in pace, amen}."""
Ushiromiya Kyrie,"""Non dovresti parlare così di tuo padre. Beh, non è la prima volta che passa così tanto tempo in bagno."""
Ushiromiya Battler,"""Già, quella carogna è sempre stata così. Vorrei che smettesse di andare al bagno con delle riviste. Oh, mi domando quali giornaletti si porti dietro! Ihihih!"""
Ushiromiya Kyrie,"""Oh, non serve che ti preoccupi. Da quando stiamo insieme, non gli faccio fare queste cose da solo."""
Ushiromiya Battler,"""Ihihih! Oooh, più tardi voglio sentire ogni dettaglio! Oh, povero babbo, sembra che le tue palle siano dentro una bella morsa di ferro."""
Ushiromiya Kyrie,"""Sai bene cosa succederebbe se non lo facessi, no?"""
Ushiromiya Battler,"""Nono, immagino. Sei l'unica capace di tenere a freno quel vecchiaccio. In qualità di suo figlio, cedo volentieri a te il compito."""
Ushiromiya Kyrie,"""Sì, lascia fare a me. Dopotutto è la mia specialità, no?"""
,Questa donna è la moglie del mio vecchio.
,Il suo nome è Kirie ({p:0:霧江}) Ushiromiya.
,"Come avrete probabilmente intuito dalla nostra conversazione, non è la mia vera madre. È praticamente la mia matrigna."
,La mia vera madre era morta sei anni fa. È per questo che il mio vecchio in seguito si è risposato con Kirie.
,Ci sta per uno della mia età. Non avrei mai potuto chiamare ‘mamma’ la sua nuova moglie.
,"E d'altra parte, suppongo che lei non volesse chiamare ‘figlio’ il suo figlioccio grande e grosso con cui non aveva legami di sangue."
,Non eravamo dei marmocchi. Litigando non avremmo ottenuto nulla.
,"Per cui decidemmo di non giocare alla famigliola felice. Stabilimmo di essere abbastanza sinceri tra di noi, comportandoci piuttosto come se lei fosse una vicina di casa."
,"Sarebbe stato molto più facile se avessimo mantenuto una certa distanza, invece di essere costretti a disprezzarci l'un l'altro."
,"Kirie-san si era mostrata molto disponibile, e grazie a ciò siamo riusciti ad andare più o meno d'accordo."
,"In seguito, mentre eravamo presi dallo sparlare di mio padre nel bagno, il diretto interessato ritornò, mentre si asciugava le mani con un fazzolettino."
Ushiromiya Rudolf,"""Mmh? Battler."""
Ushiromiya Battler,"""Che hai, vecchio...?"""
Ushiromiya Battler,"""Ahiahiahiahi! Le orecchie, non tirarmi le orecchie!"""
Ushiromiya Rudolf,"""Sparli ancora di me con tua mamma, eh? Proprio trabocchi di rispetto per tuo padre, mmh?"""
Ushiromiya Battler,"""Ahiahiahiahi, ahiahiahi! Fa male, vecchiaccio! Non è che se mi tiri le orecchie volo come Dumbo, ahiiii!!"""
Ushiromiya Rudolf,"""Coraggio, su. Su, giù, sinistra, destra, un cerchio orario, uno antiorario, aumentiamo i giri, e raddoppiamo la velocità! Ora dimmi: ‘ti prego padre, perdonami per aver detto queste cose’."""
Ushiromiya Battler,"""Stai scherzando? Fattelo dire in qualcuno dei tuoi squallidi locali, piuttosto. Gyaah, lasciamiiii!!"""
,"...Lui è quel vecchiaccio di mio padre. Io penso di essere messo bene in altezza, ma anche papà era alto all'incirca quanto me."
,"Nel guardare quanto fossi alto, zia Eva sembrava convinta che io avessi il sangue di papà in me."
,"Fra l'altro, non ho preso da lui solo l'altezza. Anche l'avere dei pessimi nomi."
,Il nome completo del mio vecchio si scrive così: {ruby:Ushiromiya Rudorufu:{p:0:右代宮 留弗夫}}...
,Riuscite a leggerlo? Va scritto come {ruby:Rudorufu:{p:0:留弗夫}}. Si pronuncia così: ‘Rudolf’.
,Ahahah... doveva odiare un sacco il nonno per aver ricevuto da lui quel nome.
,"Ma comunque, non è una scusa per passare anche a me quella stramba tradizione onomastica."
,"Mentre il vecchiaccio si dilettava nel torcermi le orecchie, zia Eva in seguito gli strizzò l'orecchio."
Ushiromiya Eva,"""Ehi, Rudolf. Non si maltrattano i propri figli."""
Ushiromiya Rudolf,"""Gyaah, mi fai male, sorellona..."""
,"Quello era un quadro perfetto di una sorella maggiore che, nonostante la sua stazza, punisce il suo fratello minore dispettoso."
Ushiromiya Kyrie,"""Così può bastare, Eva-san. Più tardi gli stropiccierò l'altro orecchio nello stesso modo."""
Ushiromiya Eva,"""Oh, mi dispiace. Dovrei lasciartelo tirare un po' anche a te, Kirie-san."""
Ushiromiya Eva,"""Rudolf? Fatti punire a dovere da Kirie-san, chiaro?"""
Ushiromiya Rudolf,"""Senti chi parla, sorellona, sei la prima a tormentare il tuo fratellino."""
Ushiromiya Rudolf,"""Hideyoshi-san, grazie davvero per averla portata via. Se tu non fossi stato tanto caritatevole, sarebbe ancora una zitella acida. Ti porgo le mie scuse in qualità di suo fratello."""
Ushiromiya Eva,"""...Mmh?! A chi dai della ‘zitella acida’?"""
,"Dopo aver fatto 2, 3 passi indietro... Zia Eva sferrò uno dei suoi tipici e spettacolari calci rotanti verso l'alto, fermandosi ad un centimetro di distanza dalla punta del naso del vecchio."
,"Dopo aver iniziato a praticare il taijiquan, per tenersi bella o per chissà quale motivo, finì per interessarsi alle arti marziali cinesi, e in seguito passò al karate, al taekwondo, alla capoeira... in cosa si stava allenando ultimamente...?"
,"Beh, in ogni caso, quando zia Eva diceva che una donna detiene le proprie armi dal ventre in giù, lo intendeva alla lettera."
Ushiromiya Eva,"""Rudooolf? Sai che se ti avessi colpito sulla tempia saresti crollato sul colpo? Non molto tempo fa ho fatto un errore durante un allenamento, e ho fatto uscire della schiuma dalla bocca del mio sparring partner."""
Ushiromiya Rudolf,"""...Ah, che disastro. Le mie scuse più sincere per i modi violenti con cui usa le gambe."""
,"Senza battere ciglio, il mio vecchio scrollò le spalle, e rivolse un sorriso amaro a zio Hideyoshi."
Ushiromiya Hideyoshi,"""Wahahahah, non ho mai avuto fratelli o sorelle. Quindi, quando vedo Eva e Rudolf-kun battibeccare tra loro, il mio cuore si riempie di gioia. La famiglia e i fratelli sono persone davvero preziose."""
Ushiromiya Kyrie,"""Oh, allora perché non considerare l'idea di fare un fratellino per George-kun? Ormai è un adulto in tutto e per tutto che sarà presto indipendente, quindi potrebbe essere una buona idea avere un altro figlio."""
Ushiromiya Rudolf,"""Ehi, Kirie, pensa anche ai guai del bambino che nascerà. George-kun è cresciuto senza alcun problema, per essere nato da una sorella tanto perfida."""
Ushiromiya Rudolf,"""E che ragazzo in gamba. Quello zuccone di mio figlio potrebbe imparare qualcosa da te."""
Ushiromiya Kyrie,"""Non funziona come dici tu. È per merito dell'ineccepibile educazione di Eva-san se George-kun è diventato un ragazzo così bravo. Non è vero, Eva-san?"""
Ushiromiya Eva,"""Oh, suvvia, eheheh, lo pensi davvero...? Il nostro George ne ha ancora di strada da fare."""
Ushiromiya Eva,"""Ah, ma piuttosto, come sta la piccola Ange? Ho sentito che ha vomitato, vero?"""
Ushiromiya Hideyoshi,"""Oh, giusto! E io che mi aspettavo di vedere il suo visino dopo tutto il tempo passato. Sta bene?"""
Ushiromiya Kyrie,"""Prende sempre l'influenza al cambio delle stagioni. È molto delicata... A dire il vero volevo portarla con noi, ma questa volta la mia famiglia si sta occupando di lei."""
Ushiromiya Eva,"""Saggia decisione. Guarirà più in fretta se non respirerà l'atmosfera malsana della villa. Una bambina malata è più importante degli impegni di un adulto, giusto?"""
Ushiromiya Hideyoshi,"""Io conosco un rimedio molto efficace per i vomiti influenzali! Quando torneremo a casa ve lo manderemo subito, perciò usatelo!"""
Ushiromiya Kyrie,"""Grazie mille, Hideyoshi-san. Sei sempre di grande aiuto..."""
,"Si misero a chiacchierare senza che ce ne accorgessimo, e noi ragazzi proprio non riuscimmo a prendere parola."
,"Ad ogni modo, mi sentii appagato dal fatto che zia Eva mi avesse vendicato come si deve, strizzando l'orecchio del vecchio."
Ushiromiya George,"""Quanto ci vuole per il controllo del meteo?"""
,Il fratellone George puntò il dito verso il tabellone. Il segnale del controllo del meteo era ancora bloccato accanto all'orario stimato di partenza del volo su cui era previsto salissimo a bordo.
,"Secondo il fratellone, un aereo più piccolo doveva essere più soggetto al vento e alle condizioni atmosferiche, e a seconda del meteo, pareva che spesso gli orari di partenza e arrivo dei voli ritardassero di parecchie ore..."
,"Ehi, ma eravamo certi che non avrebbe oscillato...?"
,"Finchè si rimaneva quaggiù, non si sarebbe potuto capire se ci fossero turbolenze basandosi solo sul cielo nuvoloso..."
,"Beh, forse sarebbe stato un altro discorso una volta che l'aereo sarebbe salito in alta quota."
Ushiromiya Eva,"""Il tempo è un po' incerto."""
,"Zia Eva guardò il televisore nella sala d'attesa. In esso venivano trasmesse le previsioni meteo, le quali informavano che un tifone si sarebbe diretto nella regione del Kanto."
Ushiromiya Rudolf,"""Di nuovo un tifone...? È destino che avvenga durante la riunione annuale di famiglia ad ottobre. Ma non poteva scegliere un periodo migliore?"""
Ushiromiya Eva,"""Concordo. Anch'io ho sempre pensato che si sarebbe potuta fare durante l'Obon. Rudolf, in tal caso proponiamolo a papà e a Klaus in questa riunione."""
Ushiromiya Rudolf,"""...Molto divertente. Diglielo tu. Klaus non mi ascolterà mai a prescindere da quel che dico."""
Ushiromiya Eva,"""Per carità. A me non dispiace poi così tanto che sia ad ottobre. Perché non lo proponi tu, che dici di detestare i tifoni? L'avevi detto tu, no?"""
Ushiromiya Rudolf,"""Ho solo detto che c'è sempre un tifone. Sei stata tu la prima a dire di spostarla durante l'Obon, no?"""
Ushiromiya Eva,"""Beh, l'hai detto anche l'anno scorso, o sbaglio? Non hai detto che se si spostasse nel periodo dell'Obon sarebbe più semplice per te infilarla in mezzo ai tuoi impegni di lavoro?!"""
Ushiromiya Rudolf,"""Non ho mai detto niente del genere."""
Ushiromiya Eva,"""Oh, sì che l'hai detto. Non lo dimenticherei mai per nessun motivo!"""
Ushiromiya Rudolf,"""No, non l'ho detto, sei tu che lo dici sempre!"""
Ushiromiya Eva,"""Sai una cosa? Sai che fermare un calcio prima dell'impatto è una tecnica di alto livello?"""
Ushiromiya Rudolf,"""Tch, le donne della tua età non dovrebbero allargare le gambe in quel modo!"""
,"Mentre osservavo papà e zia Eva battibeccare, tutto ciò che riuscivo a vedere erano dei bambini che bisticciavano..."
Ushiromiya George,"""Anche se solitamente si comportano come dei genitori normali, quando si rincontrano tra fratelli durante queste riunioni di famiglia, tornano nuovamente bambini."""
Ushiromiya Battler,"""Mah, sei tu che sembri un vero adulto quando valuti ogni cosa con sguardo freddo... Spero di non diventare in futuro come quel vecchiaccio. Vorrei diventare un adulto perspicace come te, fratellone."""
Ushiromiya George,"""Come me? Oh, ho molta strada da fare. Ho ancora poca esperienza sul campo, e non ho abbastanza grinta e affabilità... Penso tu abbia già molti di questi pregi, Battler-kun. Sono sicuro che mi supererai in fretta quando sarai grande."""
,"Il fratellone George rise mentre si grattò la testa, come a nascondere l'imbarazzo.Ma ovviamente era per semplice umiltà."
,"Il fratellone era entrato all'università e allo stesso tempo nell'azienda di zio Hideyoshi come apprendista, studiando in contemporanea materie accademiche e come diventare un magnate degli affari."
,"Successivamente, si unì alla compagnia di mio zio come collaboratore subito dopo essersi laureato, e mentre si impegnò duramente negli studi, accumulò molta esperienza professionale."
,Il suo più grande sogno era quello di poter costruire il suo dominio indipendente.
,"Il fratellone dava il meglio di sé per raggiungere questo obiettivo, era un uomo veramente esemplare. Dire che lo stimo non sarebbe un'esagerazione."
,Se solo fossi stato come lui. Ero quasi il suo opposto.
,Mi godevo il liceo in spensierato relax e schivando ogni responsabilità.
,"Per il mio futuro non avevo alcuna aspirazione! Volevo godermi i soldi facili senza avere guai, ma sarebbe stato troppo bello per essere vero..."
,"Quando il fratellone aveva la mia età, durante i suoi studi si era già prefissato un nobile scopo, non potevo competere con uno come lui."
,Il mio vecchiaccio mi rifilò un: ‘Vuoi fare pratica nella mia compagnia? Puoi iniziare col pulire i cessi’.
,"Dannazione, non volevo dipendere da quel balordo. Mi sarei fatto la mia vita con le mie forze...! Beh, però si può essere maturi solo avendo audacia."
,Forse avrei dovuto affrontare uno di quei viaggi alla ricerca di se stessi..? Non potevo neanche scroccare qualche spicciolo ai miei...
Ushiromiya Hideyoshi,"""...Hm?! Ohh~!"""
,"Improvvisamente, zio Hideyoshi gridò fortissimo. Lo zio di solito era una persona pacata, ma non riusciva proprio a controllare il volume della sua voce."
,"Vedemmo che stava salutando zia Rosa e sua figlia, che erano arrivate in ritardo."
Ushiromiya Hideyoshi,"""Ohoooooooooh!!! Se non è Rosa-san! Maria-chan, da quanto tempo!!"""
Ushiromiya Maria,"""Da quanto tempo! Uuh!"""
Ushiromiya Rosa,"""Maria! Non dovresti forse dire: ‘è bello rivederti’? Saluta tuo zio per bene."""
Ushiromiya Maria,"""Uuh. È bello... rivederti..."""
Ushiromiya Hideyoshi,"""Esatto! Ben detto! Ti darò una caramella come ricompensa...! Oh, eh? Dove l'ho messa..."""
Ushiromiya Kyrie,"""È bello rivederti, Rosa-san. È bello rivedere anche te, Maria-chan."""
Ushiromiya Rosa,"""Kirie-san, Hideyoshi-san, è da tempo che non ci vediamo..."""
Ushiromiya Rosa,"""E... oh cielo, Battler-kun?! Come sei cresciuto...!"""
Ushiromiya Battler,"""Ah, ma dai, ahahah... È imbarazzante sentirmelo dire da ogni persona che incontro...!"""
Ushiromiya Rudolf,"""Ehi, Rosa. Sei in ritardo. Se l'aereo fosse stato puntuale, saresti a malapena arrivata in orario..."""
Ushiromiya Rosa,"""Scusate. Ci son stati problemi con le coincidenze dei treni. Ma come, stiamo ancora aspettando il controllo meteo?"""
Ushiromiya Eva,"""Oh, non frignare. Preferisco un viaggio in aereo di trenta minuti, piuttosto che fare su e giù su una barca per sei ore. Sarebbe più rapido anche se aspettassimo per un'altra ora."""
Ushiromiya Hideyoshi,"""Anche Maria-chan è cresciuta!! Quanto sei alta adesso?"""
Ushiromiya Maria,"""Uuh! Quanto sono alta adesso?!"""
,Maria-chan ripetè a pappagallo la domanda di zio Hideyoshi a sua madre.
,"Probabilmente non si ricordava bene quanto fosse alta. Forse, dato che era nel bel mezzo dello sviluppo, cresceva ogni mese in altezza."
,Poteva darsi che tra qualche anno sarebbe diventata di colpo una signorina.
Ushiromiya Rosa,"""Vediamo... quanto eri alta l'ultima volta che ti sei misurata? Cresci sempre di più. Vero?"""
Ushiromiya Maria,"""Uuh!"""
Ushiromiya Kyrie,"""Penso sia cresciuta molto di più rispetto all'anno scorso. Vediamo, ha compiuto nove anni quest'anno, vero?"""
Ushiromiya Maria,"""Nove anni. Uuh."""
Ushiromiya George,"""Esatto, hai nove anni. Son contento che stai bene, Maria-chan!"""
Ushiromiya George,"""Oh issa... Nnnggh... sei un po' troppo pesante ormai per giocare all'aereoplano..."""
Ushiromiya Battler,"""Fratellone George, che cosa scortese da dire ad una signorina. Su, lo farò io... Si vola...!"""
Ushiromiya Maria,"""...Uuh."""
,"Quando stetti per sollevarla al posto del fratellone, Maria irrigidì il proprio corpo come per rifiutare, guardandomi dritto in faccia con sospetto..."
,"Ah, ma certo. L'ultima volta che incontrai Maria era stato sei anni fa, e lei aveva solo tre anni."
,Non c'era modo che potesse ricordare la mia faccia.
Ushiromiya Kyrie,"""Maria-chan, non ti ricordi? È Battler-kun. Giocavate insieme, te ne sei dimenticata?"""
Ushiromiya Maria,"""...Uuh."""
Ushiromiya Rudolf,"""Non credo proprio. L'ultima volta che ha incontrato Battler aveva tre anni. Di norma non si hanno ricordi di quell'età."""
,"Probabilmente, dato che a parte me incontrava gli altri ogni anno, per lei erano tutte facce conosciute, ma io non avevo relazioni con la famiglia Ushiromiya da circa sei anni."
,"Quindi ci poteva stare che non si ricordasse di me, ora che aveva nove anni."
,"Per quanto mi riguardava, ricordavo solo vagamente che a tre anni lei fosse una piagnucolona."
Ushiromiya Rosa,"""Maria. Lui è il cugino Battler. Il figlio di mio fratello Rudolf... Hai capito?"""
Ushiromiya Maria,"""...Il figlio del fratello... Il fratello è il figlio...?! Uuuuuuh!!"""
,Probabilmente usava quell' ‘uuh’ per esasperazione quando non capiva una spiegazione complicata.
,Credo che fosse stata una spiegazione un po' confusionaria.
Ushiromiya George,"""Maria-chan. Lui è Battler-kun. È un cugino grande, come me."""
Ushiromiya Maria,"""...Come il cugino George...? Battler? Cugino grande...? Uuh."""
Ushiromiya George,"""Esatto. Hai capito bene."""
,"Io pensavo che il fratellone fosse molto bravo, per non dire maturo, in cose di questo tipo."
,"Per uno non sposato, era fin troppo bravo con i bambini. Sicuramente in futuro sarebbe stato un padre molto amorevole."
Ushiromiya Maria,"""...Cugino Battler?"""
,"Maria mi guardò dritto negli occhi, come per chiedermi se mi andasse bene il venire chiamato in quel modo."
Ushiromiya Battler,"""Sì, sono Battler. È bello vederti, Maria!"""
Ushiromiya Maria,"""Uuh! Battler!"""
Ushiromiya Rosa,"""Su, Maria! Non dovresti chiamarlo così, chiamalo cugino Battler...!"""
Ushiromiya Battler,"""Non fa niente, zia Rosa. Non far caso a questi dettagli. Ehi, Maria! Tra di noi possiamo chiamarci per nome, vero?!"""
Ushiromiya Maria,"""Battler, Battler, Battleeerrr! Uuh, uuh!"""
Ushiromiya Battler,"""Giusto! Maria, Maria, Mariaaa! Uuh, uuh!!"""
,Giocammo per un po' per rifarci dei sei anni in cui non ci siamo visti.
,"Immagino che per lei io fossi ancora il cuginone che vede per la prima volta, ma ciò sarebbe cambiato man mano nel tempo."
,Però ero sorpreso. Era esattamente come me la ricordavo sei anni fa.
,In fondo le persone non cambiano così tanto. Ero abbastanza contento che fosse rimasta la ragazza innocente delle mie memorie.
,Il suo nome si scrive così: {p:0:真里亞}... Riuscite a leggerlo? {p:0:真里亞} si pronuncia: ‘Maria’.Trovo di una certa classe il fatto che il terzo carattere ‘{p:0:亞}’ ricordi una croce.
,"Visto che non mostrava molto le sue emozioni, era difficile capire a cosa stesse pensando, ma in fondo era solo una questione di espressività. Se si va oltre le apparenze, non era diversa da una bambina tenera qualunque."
,"Poi c'era la madre di Maria, zia Rosa. È la sorella minore del mio vecchio."
,{ruby:Rouza:{p:0:楼座}} si pronuncia così: ‘Rosa’... Ecco un nome palesemente straniero.
,"Mi spiace dirlo, ma la ridicolezza del suo nome rivaleggia con quella del mio vecchio... Ad ogni modo, zia Rosa non era una degenerata. Al contrario del vecchio, era una persona fantastica..."
,"Ora che ci penso, tutti i nomi della mia famiglia hanno un tocco occidentale.Perché il nonno ha questi gusti?"
,"A causa sua, anche noi nipoti abbiamo problemi per questo. Inoltre, non trovate fastidioso che il suo nome sia perfettamente normale per un giapponese?"
,"Comunque, zia Rosa era più tranquilla, se paragonata agli altri parenti."
,"Il mio vecchiaccio e zia Eva avevano questa strana tendenza a stuzzicare e ridicolizzare le persone, ma zia Rosa, nonostante avesse il loro stesso sangue, non era della stessa pasta."
,"Tra i fratelli, era quella con più buon senso."
,"Come zio Hideyoshi, era una zia gentile che è sempre stata dalla parte dei bambini..."
,"D'altra parte è un peccato che fosse rigida nell'educazione, e che non fosse generosa con le paghette come zio Hideyoshi."
,"Bene. Con questo la famiglia era al completo, pronta a salire sull'aereo."
,"Con un tempismo fin troppo perfetto, nella lobby vi fu un annuncio."
,"""Ci scusiamo per l'attesa. Adesso inizierà l'imbarco per il volo 201 per Niijima. Chiediamo cortesemente ai passeggeri di formare due file dietro alla linea bianca di fronte al bancone."""
Ushiromiya Rudolf,"""Rosa, non hai ancora terminato le procedure d'imbarco? Sbrigati, su."""
Ushiromiya Rosa,"""Oh no...! Maria, vieni!"""
Ushiromiya Maria,"""Uuh!"""
,Prima di accedere alla pista d'atterraggio fummo sottoposti ad un'ispezione per oggetti metallici.
,"Il velivolo non era delle dimensioni adatte per rotte internazionali, ma anche se piccolo, era pur sempre un aereo. Un membro dello staff con un metal detector effettuò a tutti un body check."
,"Quando tutti noi superammo il controllo, raggiungemmo la pista con la guida di uno del personale."
,"Ma tu guarda, guardando la nostra fila c'erano solo membri della famiglia Ushiromiya."
,"Sembrava proprio un volo privato, riservato solo per noi."
,"La fila si fermò di fronte alla porta d'imbarco. L'addetto si voltò, e guardando una lista, disse:"
,"""Adesso l'imbarco avrà inizio. Leggerò ad alta voce l'elenco dei passeggeri, per cui vi preghiamo di occupare i sedili in ordine, dalla prima fila a destra, e poi a sinistra, dopodiché dalla fila seguente a destra, e poi a sinistra, e così via. Detto questo, chiamerò i vostri nomi ad alta voce. Il signor Hideyoshi Ushiromiya!"""
Ushiromiya Hideyoshi,"""Oh, sono il primo! Eccomi...! Ah giusto, Eva, hai delle caramelle? Sai, le sto cercando da un po', ma non le trovo."""
,"""La signora Eva Ushiromiya."""
Ushiromiya Eva,"""Sono nella borsetta. Le tirerò fuori quando saremo saliti."""
,Ho sentito dire che il rumore delle caramelle masticate sia un buon modo per proteggere le orecchie dal fastidio dovuto alle variazioni nella pressione atmosferica durante il decollo e l'atterraggio. Si staranno riferendo a questo.
Ushiromiya Battler,"""...Spero di beccare un posto vicino al finestrino!"""
Ushiromiya George,"""Ahahah, non preocuparti. Dopotutto, non ci sono altri posti."""
,"Come disse il fratellone George, sembrava che ci fossero solo due file di sedili."
,Come ci si aspetterebbe da un piccolo aereo... Ma siamo veramente sicuri che non oscillerà....?
,"""Il signor George Ushiromiya."""
Ushiromiya George,"""Eccomi. Non preoccuparti, Battler-kun. Non oscillerà molto."""
,"""Il signor Battler Ushiromiya."""
Ushiromiya Battler,"""F-Fratellone, che intendi con ‘non molto’?! Anche se cadessi da una barca starei bene, dato che so nuotare, ma se cadessi da un aereo per me sarebbe la fine!! Ma di sicuro c'è un paracadute nel nostro sedile, giusto? Aspetta, non c'è?!"""
,"""Il signor Rudolf Ushiromiya."""
Ushiromiya Rudolf,"""Forza, Battler, non farti impressionare e sbrigati ad andare in fondo alla fila."""
Ushiromiya Battler,"""Ahia! Papà! Non spingermi! Non c'è il paracadute!"""
,"""La signora Kirie Ushiromiya."""
Ushiromiya Kyrie,"""Su, fate i bravi. Muovetevi, su."""
Ushiromiya Rudolf,"""Ahia! Kirie! Non spingermi! Questa testa di rapa non si muove!"""
,"""La signorina Maria Ushiromiya."""
Ushiromiya Maria,"""Uuh! Muovetevi, su!"""
,"""La signora Rosa Ushiromiya."""
Ushiromiya Rosa,"""Dai, Maria! Calmati..."""
,"""Qui è il vostro pilota Kawabata. Vi ringraziamo per aver scelto il volo 201 di oggi della New Tokyo Airlines. Stimiamo un volo di 20 minuti per l'aeroporto di Niijima."""
,"""Ci è stata comunicata la presenza di turbolenze atmosferiche. Potrebbero verificarsi alcuni scossoni, perciò vi chiediamo di non slacciare le vostre cinture dopo il decollo."""
Ushiromiya Battler,"""F-Fratellone, cosa sono questi scossoni per cui non possiamo slacciarci le cinture?! Se fosse stato un jumbo jet avremmo potuto slacciarle dopo il decollo, giusto?! Quindi vibrerà così tanto che non potremo togliercele?!"""
Ushiromiya Battler,"""Maledetti, mi avete ingannato, ma quanto oscillerà?! Dove sono i paracadute?! Lo sapevo, avrei dovuto prendere la barcaaaaa!!"""
