Speaker,Italian (Ars Magica) (Old) (ITA)
,I membri della famiglia Ushiromiya si stavano rilassando in giro per la sala d'attesa.
,"Era stato allestito un piccolo buffet, ma non era particolarmente attraente."
,"Nonostante ciò, quei voraci ragazzini lo trovavano particolarmente interessante."
,"I cugini vi si erano piazzati intorno, con Maria al centro. Anche gli adulti avevano formato un gruppo in un altro angolo."
,"Sembravano tutti un po' più tranquilli, forse a causa dell'assenza di Kinzo."
Ushiromiya Natsuhi,"""... Lion. Dov'eri? ... E chi è lui?"""
Ushiromiya Lion,"""Madre, stavo intrattenendo questo nostro ospite. Will, mia Madre, Natsuhi."""
Willard H. Wright,"""Non c'è bisogno di presentazioni. Fammi solo sentire che hai da dire."""
Ushiromiya Natsuhi,"""Uh? Hai detto qualcosa?"""
Ushiromiya Lion,"""No, non ha detto nulla. Lui è Will-san. Sembra che conoscesse la defunta."""
,"Sorridendo, Lion coprì le parole di Will con noncuranza."
Ushiromiya Lion,"""Vorrebbe sapere di più su Beatrice. ... Sai niente su di lei, Madre?"""
Ushiromiya Natsuhi,"""... Lion. La defunta è una donna con cui il capofamiglia ha un gran debito. Niente di più, niente di meno. Questo funerale è una cerimonia che il capofamiglia ha allestito per ripagare il debito che aveva con lei mentre era in vita. Questo è ciò che ho sentito, quindi non c'è altro."""
Ushiromiya Lion,"""... Grazie, Madre. Will, questo è tutto ciò che mia Madre conosce."""
,Natsuhi aveva negato completamente lo scandalo riguardo Beatrice come amante di Kinzo.
,"Tuttavia, aveva abbastanza buonsenso da capire che ciò era probabilmente vero."
,"Capendo che Natsuhi era di cattivo umore e non voleva parlare più di questo argomento, Lion pose fine alla conversazione prima che Will potesse dire di nuovo qualcosa di sgarbato."
Ushiromiya Lion,"""Will. Questa cappella appartiene alla famiglia."""
Willard H. Wright,"""Quindi mi stai dicendo di attenermi alle regole di famiglia?"""
Ushiromiya Lion,"""Parla in maniera appropriata a un ospite della famiglia. Lascia che ti faccia da mediatore per le tue conversazioni. Ti chiedo di seguire queste due regole."""
Willard H. Wright,"""Ci proverò."""
Ushiromiya Lion,"""... Questo problema in cui ci ha trascinati la strega Bernkastel o qualunque sia il suo nome, è davvero allucinante. Per questo ho intenzione di aiutarti. Tuttavia, siamo nella stessa situazione, quindi assicurati di non dimenticarlo."""
Willard H. Wright,"""E io che pensavo fossi solamente uno di quei ricchi mocciosi viziati. Hai del fegato."""
Ushiromiya Lion,"""Devo essere in grado di sobbarcarmi il futuro della famiglia Ushiromiya, dopotutto."""
Willard H. Wright,"""... Capito. Risolviamo questo caso insieme, Watson."""
Ushiromiya Lion,"""Felice di poter aiutare. Non vorrei far aspettare troppo la tua cara gatta Diana. Non devi darle da mangiare?"""
Willard H. Wright,"""Le ho dato una razione extra oggi, quindi dovrebbe essere a posto per un po'. ... Sono sorpreso che tu abbia capito che Diana è un gatto."""
Ushiromiya Lion,"""Ho pensato che una donna che graffia il divano quando la fai attendere troppo, fosse un po' troppo eccentrica."""
Willard H. Wright,"""... Hmph."""
Ushiromiya Lion,"""Allora? Con chi vuoi parlare prima?"""
Willard H. Wright,"""Chiunque. Tutti. ... Quelli laggiù sono i parenti di Krauss, giusto?"""
Ushiromiya Lion,"""Da destra verso sinistra, ci sono Eva oba-san, Hideyoshi oji-san,"
Ushiromiya Lion,"laggiù c'è Rudolf oji-san, Kyrie oba-san,"
Ushiromiya Lion,"e laggiù c'è -"""
Willard H. Wright,"""Ushiromiya Rosa. ... Quando era una ragazza, si perse nella foresta e incontrò una donna che diceva di chiamarsi Beatrice, in una villa nascosta."""
Ushiromiya Lion,"""... So che non dovrei più sorprendermi, ma sai davvero tutto, non è così?"""
Willard H. Wright,"""Quindi anche tu sei a conoscenza di quella storia?"""
Ushiromiya Lion,"""Ne ho sentito parlare oggi da lei. ... Sembrava che la infastidisse, quindi ho fatto finta di non sentire."""
Willard H. Wright,"""Sei davvero impeccabile. ... Presentaci. Voglio parlarne con lei."""
Ushiromiya Lion,"""Lo stai chiedendo alla persona impeccabile, che ha fatto finta di non sentire, perché poteva trattarsi di un argomento doloroso?"""
,Anche quest'arroganza assurda era niente paragonata a Kinzo.
,"Dopo averci pensato a lungo, Lion fece spallucce e annuì a Will."
Ushiromiya Eva,"""Oh eccoti, successore-sama. E lui è...?"""
Ushiromiya Lion,"""Oh, Eva oba-san. Lui è Will-san. È venuto ad offrire dei fiori alla defunta."""
Willard H. Wright,"""Ma chissenefrega. Dimmi tutto quello che sai di Beatrice ... nngah-"""
Ushiromiya Lion,"""Dice che vuole sapere che relazione c'era tra la famiglia Ushiromiya e la defunta."""
,Lion parlò con un sorriso radioso dopo aver pizzicato il sedere di Will.
,"Will protestò in silenzio, come per dire ‘magari era una gag, ma fa male’ , ma Lion si limitò a far finta di nulla e sorrise ad Eva come una persona impeccabile."
Ushiromiya Eva,"""Beh... anche se dici ‘relazione con la famiglia Ushiromiya’..."""
Ushiromiya Hideyoshi,"""Probabilmente è più corretto dire ‘la sua relazione con nostro Padre’."""
Ushiromiya Rudolf,"""Possiamo essere onesti su questo. Era l'amante di nostro Padre."""
Ushiromiya Kyrie,"""Se la chiami così, Natsuhi Nee-san ti sgriderà di nuovo. Ha un ‘debito’ con lei, giusto? *giggle*"""
Ushiromiya Hideyoshi,"""Sì, certo. Wahahahaha."""
Ushiromiya Lion,"""... Beh, ecco a te."""
Willard H. Wright,"""Non mi interessa nessuno oltre Rosa, gghh-"""
Ushiromiya Lion,"""Credo... che tu abbia detto di aver incontrato Beatrice, Rosa oba-san."""
Ushiromiya Rosa,"""..."""
,"Per tutto questo tempo, Rosa aveva tenuto il capo chino. Le parole di Lion la scossero."
Ushiromiya Eva,"""Ne ha parlato all'improvviso oggi. È un po' difficile da credere."""
Ushiromiya Rosa,"""È la verità...! Io ho ucciso Beatrice!"""
Willard H. Wright,"""Grandioso, il nostro lavoro qui è finito."""
Ushiromiya Lion,"""Non correre troppo."""
,Rosa scoppiò a piangere e poggiò la testa sul tavolo. Kyrie e Hideyoshi provarono a consolarla...
Ushiromiya Eva,"""Rokkenjima è ricoperta da una fitta foresta. Ne conosciamo solo una piccola parte. Solo la villa, il giardino di rose, e il piccolo sentiero che giunge al molo."""
Ushiromiya Rudolf,"""da molto tempo, circolano storie su come Papà, avesse costruito una villa nascosta da qualche parte in questa foresta, di cui nessuno fosse a conoscenza. e che lì vivesse la sua amante."""
Ushiromiya Hideyoshi,"""Probabilmente Rosa-san finì per caso in quella villa..."""
Ushiromiya Lion,"""Tuttavia, cosa ha a che fare questo con l'aver ucciso Beatrice...?"""
Ushiromiya Rosa,"""Se non l'avessi portata fuori, non sarebbe mai morta...! Era così innocente, come un pulcino. L'ho portata all'esterno, quindi mi ha semplicemente obbedito seguendomi! Stava proprio dietro di me, fidandosi ciecamente...! E poiché le ho fatto prendere una strada così pericolosa...!!"""
Willard H. Wright,"""Le hai fatto prendere quella strada perché speravi che scivolasse e cadesse giù dalla scogliera?"""
Ushiromiya Rosa,"""Non lo avrei mai fatto! Ho solo pensato che le sarebbe piaciuto vedere l'oceano...! No, è solo che il sentiero sembrava difficile da percorrere, e pensai che sarebbe stato più facile andarci se fossimo passate dalla scogliera...!!"""
Willard H. Wright,"""Questo non significa uccidere qualcuno. È stato un incidente."""
Ushiromiya Rosa,"""Un incidente che non sarebbe mai avvenuto se non l'avessi portata con me, giusto?! È colpa mia!! E allora, la abbandonai mentre era coperta di sangue e corsi a casa!!"""
Willard H. Wright,"""Non è colpa tua. Beatrice non aveva mai visto prima l'oceano. ... Glielo hai mostrato per la prima volta. Probabilmente era così eccitata che ha fatto un passo falso."""
Ushiromiya Rosa,"""... C-Come puoi...?"""
Willard H. Wright,"""Beatrice ti è grata per ciò che hai fatto. Ovviamente non ti odia per questo."""
Ushiromiya Rosa,"""... Davvero? ... È... vero sul serio...?"""
Willard H. Wright,"""È lei che ti ha pregato di mostrarle il mondo oltre lo steccato, giusto? Anche se solo per un po', hai realizzato quel sogno. Se fossi Beatrice, ti ringrazierei per quei momenti. Se sapesse che hai sofferto tutto questo tempo a causa sua, probabilmente sarebbe triste per te."""
Willard H. Wright,"""... Beatrice ti è grata per ciò che hai fatto. Sei tu ad averle insegnato che il mare è blu."""
Ushiromiya Rosa,"""... È... vero...?"""
Willard H. Wright,"""Te lo garantisco."""
,Will pronunciò quelle parole con fermezza.
,Nessuno seppe come Rosa prese quelle parole.
,Tuttavia... apparentemente erano state abbastanza da ricordare a Rosa di prendere un fazzoletto dalla tasca per asciugarsi gli occhi.
Ushiromiya Rosa,"""... Grazie."""
Willard H. Wright,"""Anche ora, Beatrice ti sta sussurrando queste parole."""
Ushiromiya Rosa,"""... grazie..."""
,Rosa si asciugò di nuovo gli occhi col fazzoletto e si tenne la testa.
,"Non sembrava più che stesse piangendo, piuttosto era come se stesse parlando con la Beatrice di quel giorno col cuore... per l'ultima volta."
Ushiromiya Lion,"""... Non ti fai proprio problemi a fare affermazioni che non puoi dimostrare, eh?"""
Willard H. Wright,"""Dimostrare? È davvero necessario per consolare una donna?"""
Ushiromiya Lion,"""... Sembra che ti abbia sottovalutato."""
,Per quanti anni ha tormentato Rosa?
,"Ora, per la prima volta... probabilmente Rosa era in grado di confrontarsi con quella Beatrice che sorrideva con innocenza, che aveva visto il mare per la prima volta in vita sua."
,Era l'unica che poteva perdonare Rosa.
,"Ora, quelle due potevano finalmente parlare insieme..."
Ushiromiya Rosa,"""... Non so chi tu sia, ma grazie. ... Mi chiedo se potrà perdonarmi."""
Willard H. Wright,"""Te ne sei preoccupata per quasi 20 anni. È troppo tempo. Ti direbbe che hai già sofferto a sufficienza."""
Ushiromiya Lion,"""... Giusto, Rosa oba-san. Più sei triste, più diverrebbe triste Beatrice."""
Ushiromiya Rosa,"""... Anche tu... grazie. ... Non so se sarò perdonata... ma continuerò a chiedermi se mi perdonerà o no. ... Grazie ad entrambi. Mi dispiace avervi mostrato un lato così imbarazzante di me."""
Willard H. Wright,"""E a me dispiace dirlo subito dopo aver detto una cosa così carina... ma voglio che me ne parli. Dimmi cosa accadde allora."""
Ushiromiya Lion,"""... Will-san!"""
Ushiromiya Rosa,"""Grazie, ma va tutto bene. ... Te ne parlerò. Nasconderlo e stare zitta per tutto questo tempo potrebbe essere stato il mio peccato più grande."""
Willard H. Wright,"""Quando esattamente hai incontrato Beatrice?"""
,"Sentendo questa domanda... Rosa chiuse lentamente gli occhi, raggiungendo il passato che non voleva ricordare..."
Ushiromiya Rosa,"""... Circa 20 anni fa. ... 20... aspetta, forse era 19 o 18 anni fa. ... Mi dispiace. {n}Ho cercato di dimenticarlo per così tanto tempo che quasi ho dimenticato del tutto questa parte."""
Willard H. Wright,"""Doveva essere il 1967."""
,Ronove lo aveva detto col rosso nel terzo gioco.
Ushiromiya Rosa,"""G-Giusto... era all'incirca il 1967. Posso ricordare chiaramente cosa accadde, come se fosse una foto... non lo dimenticherò mai..."""
Ushiromiya Lion,"""Se è dura per te, non sei obbligata a dircelo."""
Willard H. Wright,"""Sì, come se fosse una foto, se non ti dispiace. ... Ngah! ... Dannazione, fa male Lion."""
Ushiromiya Lion,"""Cosa fa male?"""
Ushiromiya Rosa,"""Venni sgridata quando la mia insegnante disse a mia Madre qualcosa che doveva rimanere un segreto. Quel giorno, persi le staffe, e cominciai a correre sempre più forte nella foresta."""
,Anche questa storia era già stata narrata in un altro Frammento.
,"Quando Rosa era ancora una bambina, era andata nelle profondità della foresta... trovò una villa nascosta, e incontrò una donna misteriosa che diceva di chiamarsi Beatrice..."
Ushiromiya Lion,"""... Ma quella foresta è così fitta che è difficile anche solo muoversi."""
Ushiromiya Rosa,"""Anch'io ne rimasi sorpresa... e pensare che ero giunta così lontano in una foresta così fitta. ... Venivo colpita da rami e foglie affilate continuamente."""
Ushiromiya Rosa,"""Tuttavia, non era abbastanza per infastidirmi quel giorno. ... Dopotutto, volevo sparire nella foresta per sempre. ... Se per caso ci fosse stata davvero la villa di una strega nelle profondità della foresta... speravo che potesse portarmi nella terra della felicità, oppure trasformarmi in una rana e rendermi un'abitante della foresta."""
Willard H. Wright,"""Quindi avevi raggiunto la villa nascosta, Kuwadorian, e incontrato la donna chiamata Beatrice."""
Ushiromiya Rosa,"""... Sì. La incontrai."""
Willard H. Wright,"""Quella Beatrice era la stessa del ritratto?"""
Ushiromiya Rosa,"""... Sì. Erano la stessa persona."
Ushiromiya Rosa,"Splendidi occhi blu. Capelli dorati. Un vestito nero. Era proprio la persona del ritratto. ... Quando nostro Padre lo fece appendere... capii che i 20 anni passati cercando di dimenticare devono essere sembrati altrettanto lunghi anche per lui, se non addirittura più lunghi, e ne ebbi ancora più paura..."""
Ushiromiya Kyrie,"""Fermi un attimo. ... Siamo sicuri che quella fosse la stessa Beatrice che Rosa-san ha incontrato?"""
,"Immediatamente, Kyrie pose la domanda che stava per fare Will."
,Sarebbe troppo avventato credere che la Beatrice incontrata da Kinzo e quella incontrata da Rosa fossero la stessa persona.
,Il tempo e la generazione erano diversi.
Ushiromiya Rudolf,"""In teoria Beatrice è la donna che ha dato a Papà tutto quell'oro poco dopo la guerra, giusto?"""
Ushiromiya Hideyoshi,"""Usando l'oro di Beatrice come garanzia, nostro Padre ricostruì la famiglia Ushiromiya diventando ricchissimo. Quindi comprò Rokkenjima e vi si trasferì. L'incontro di Rosa-san deve essere avvenuto almeno 10 anni dopo."""
Ushiromiya Eva,"""Una donna che va in giro con 10 tonnellate d'oro difficilmente può essere una ragazzina. E passarono altri 10 anni prima di incontrare Rosa. ... Rosa. Quanti anni dimostrava la Beatrice che incontrasti?"""
Ushiromiya Rosa,"""... Sembrava più grande di me all'epoca... ma anche così, sembrava che stesse per diventare adulta. Sì, proprio l'età della Beatrice nel ritratto."""
Ushiromiya Rudolf,"""Sembrava di mezza età o nella sua adolescenza?"""
Ushiromiya Rosa,"""Se dovessi scegliere se definirla adulta o bambina, era più vicina ad una bambina. Impossibile che fosse una donna di mezza età."""
Ushiromiya Eva,"""E non è strano? Abbiamo la Beatrice che hai incontrato, e la Beatrice che ha donato l'oro a nostro Padre, ma le loro età non combaciano."""
Willard H. Wright,"""In altre parole, sono due persone diverse."""
Ushiromiya Lion,"""Persone diverse... che sembrano molto simili e hanno lo stesso nome..."""
Ushiromiya Hideyoshi,"""Potrebbe essere sua figlia. Avrebbe senso per loro essere simili se fossero Madre e figlia."""
Ushiromiya Kyrie,"""La figlia della sua amante... è possibile. Forse nostro Padre aveva avuto un figlio illegittimo con la Beatrice che gli ha donato l'oro."""
Ushiromiya Rudolf,"""Dopodiché, Rosa incontrò la seconda Beatrice. ... In questo modo le età combaciano."""
Willard H. Wright,"""..."""
Ushiromiya Lion,"""Capisco... in altre parole, ci sono due persone di nome Beatrice."""
,Kinzo crebbe in segreto la figlia della sua amante in una villa nascosta.
,Avrebbe senso. Tutti annuirono.
,"... Tuttavia, l'espressione di Will era leggermente insoddisfatta, e si grattò la testa..."
Ushiromiya Lion,"""Quindi, sembrerebbe che questo funerale esiste per le due Beatrice che non ha potuto compiangere pubblicamente poiché erano nascoste..."""
Willard H. Wright,"""Rosa. So che probabilmente non vuoi ricordare, ma dimmi dell'incidente. {n}Dopo che Beatrice cadde, respirava ancora?"""
Ushiromiya Rosa,"""No. ... I suoi occhi erano spalancati. Cadde al contrario, a testa in giù, e sbatté la testa su di uno scoglio appuntito su una spiaggia rocciosa. E cadde da una tale altezza... il suo cranio si era spaccato. ... Quei magnifici capelli dorati si tinsero di rosso col sangue immediatamente..."""
Willard H. Wright,"""Era il tipo di ferita che dimostrava chiaramente che era morta?"""
Ushiromiya Rosa,"""Sì. Vidi l'interno della sua testa spaccata! Il buco era così grande da poterci infilare dentro il pugno...! Nessuno potrebbe essere abbastanza sciocco da credere che potesse essere ancora viva!"""
Ushiromiya Lion,"""... Will. Hai davvero bisogno di chiedere altro?"""
Willard H. Wright,"""È abbastanza per l'incidente. Cosa hai fatto dopo?"""
Ushiromiya Rosa,"""Scappai via più veloce che potevo. ... Non pensai nemmeno a chiamare aiuto."
Ushiromiya Rosa,"... Volevo fuggire da quel posto quanto più velocemente possibile. Impaurita, piangendo e senza fiato, continuai a correre in giro a casaccio. ... In seguito, vidi una statua familiare di un leone."""
Ushiromiya Eva,"""Oh, quella di fronte alla cappella?"""
Ushiromiya Rosa,"""No, quella sul retro. ... Tuttavia, riuscii a tornare alla villa. Non potei dirlo a nessuno, e non volevo farlo. Rimasi zitta fino a notte fonda. Avevo fatto una cosa orribile. Se mi fossi sbrigata e l'avessi detto a qualcuno, avrebbero potuto portare un kit di pronto soccorso, e forse avrebbe potuto salvarsi..."""
Willard H. Wright,"""A cosa può servire un kit di pronto soccorso per un cranio spaccato? {n}Non l'hai uccisa. Non preoccupartene più."""
Ushiromiya Rosa,"""..."""
Ushiromiya Lion,"""E poi... cosa hai fatto?"""
Ushiromiya Rosa,"""... Quella notte, mi rigirai molte volte nel mio letto. Non potevo dormire. {n}A notte fonda, silenziosamente... chiamai Genji-san per telefono e gliene parlai..."""
Willard H. Wright,"""... Cosa disse?"""
Ushiromiya Rosa,"""Mi disse di lasciare che se ne occupasse lui, e di non parlarne a nessuno. {n}Passai i giorni seguenti terrorizzata dall'idea che nostro Padre mi chiamasse per sgridarmi brutalmente."
Ushiromiya Rosa,"Ma... non lo fece. Genji-san continuò a fare il suo lavoro tranquillamente, come se fosse tutto a posto. ... Nostro Padre rimase chiuso nel suo studio, senza sapere nulla..."""
Ushiromiya Eva,"""Almeno, nessuno di noi ha mai sentito nulla di ciò."""
Ushiromiya Rudolf,"""... Probabilmente Genji-san riuscì a sistemare tutto alla perfezione."""
Ushiromiya Kyrie,"""Dopotutto, non potevano permettere che si sapesse qualcosa di quella ragazza..."""
Ushiromiya Hideyoshi,"""Hmmmmm... dato che era una figlia illegittima, doveva avere il suo sangue. Deve essere stata dura per nostro Padre non poter organizzare un vero funerale per lei..."""
Ushiromiya Lion,"""... Credo sia per questo che siamo a questo funerale."""
Willard H. Wright,"""E poi?"""
Ushiromiya Rosa,"""È tutto quello che so."""
Willard H. Wright,"""... Ed è tutto quello che so anch'io."""
Ushiromiya Rosa,"""Non sto nascondendo altro. Vi ho detto tutto. ... Lo giuro."""
Willard H. Wright,"""..."""
,"Will si grattò la testa, lasciando vagare il suo sguardo."
,"C'era stato bisogno di una grande determinazione per Rosa per fare questa confessione, ma non era nulla di speciale per Will."
,Era stato poco più di un ripasso di informazioni che già conosceva...
Ushiromiya Lion,"""Grazie, Rosa oba-san. ... È abbastanza per te, Will? Sei soddisfatto?"""
Willard H. Wright,"""È abbastanza. È stato un buon ripasso."""
,"Per Will, i ricordi di Rosa avevano fornito solo informazioni che già conosceva."
,"Questa era la prima volta che sentì parlare della sua corsa fino alla villa dopo la caduta di Beatrice e la sua morte, ma niente di ciò era particolarmente sorprendente."
,"Apparentemente, Rosa non sapeva davvero nulla di più..."
,"Se voleva sapere qualcosa di più di quello che aveva appreso dai Frammenti datigli da Bernkastel, doveva trovare dei nuovi testimoni."
Willard H. Wright,"""Lion. Di' a Kinzo che voglio parlargli. Sembra che non andremo da nessuna parte senza chiederlo al diretto interessato."""
Ushiromiya Lion,"""Dove stai andando?"""
Willard H. Wright,"""... Esco a riposarmi e a mettere un po' d'ordine in testa. Non seguirmi."""
Ushiromiya Lion,"""Beh allora, perdonami. Fai con comodo."""
,"Dopo un elegante inchino, Lion fece una linguaccia."
,"A meno che Will avesse occhi sulla nuca, non avrebbe potuto accorgersi di quest'ultima parte..."
,Will tornò da solo alla cappella. L'aria fredda e il suono monotono della pioggia erano confortanti.
{f:5:Bernkastel},"{a:c: ""... Allora, come va il gioco?""}"
,E pensare che era andato lì in cerca di pace e tranquillità...
,"Appena tirò un sospiro di sollievo, sentì quella voce."
Willard H. Wright,"""Dovrei dirlo io."""
,Era come se lei fosse rimasta seduta lì per tutto il tempo. ... Bernkastel apparve di nuovo in cima all'altare.
,"Apparentemente, il sepolcro di Beatrice era molto comodo."
{f:5:Bernkastel},"""... Battler mi aveva davvero stancato con la sua incompetenza. Tu sei davvero abile paragonato a lui, quindi è molto più facile rilassarsi."""
Willard H. Wright,"""Diversamente dai giochi di Ushiromiya Battler, io non ho nulla ad ostacolarmi. È facile."""
{f:5:Bernkastel},"""Quel tipo di gioco è finito ormai. I racconti possono essere gustati due volte. {n}La prima volta te li godi. Dopodiché ne tiri fuori le interiora. ... *giggle*giggle*."""
Willard H. Wright,"""Tch. Mi hai preso per un macellaio?"""
{f:5:Bernkastel},"""Quindi? Pensi di sapere chi ha ucciso Beatrice...?"""
Willard H. Wright,"""La confessione di Rosa è qualcosa che già ero venuto a sapere da un precedente Frammento. Non c'erano informazioni nuove. ... Siamo ancora al punto di partenza."""
{f:5:Bernkastel},"""*giggle*giggle*..."""
Willard H. Wright,"""A meno che Ushiromiya Kinzo ci dica cosa è davvero successo, non andremo oltre. Non dirmi che litigare con Kinzo e convincerlo a sputare il rospo fa parte di questo gioco."""
{f:5:Bernkastel},"""Sarebbe decisamente noioso. ... Kinzo rifiuta di dire la verità ed è lui stesso il re protetto dal suo castello, ma non sarebbe per nulla divertente avere una cosa del genere nel mezzo del tuo gioco..."""
Willard H. Wright,"""... Non lo torturerò. Non è il mio stile."""
{f:5:Bernkastel},"""Lo so. Come Game Master, ti concederò il potere. In modo da poter ricevere la verità da Kinzo, ovviamente."""
,"Con ancora indosso le scarpe, Bernkastel salì sulla bara, raccolse uno dei fiori posti come offerta... e soffiò forte, come per far volare via la lanugine da un dente di leone."
,"Quindi, un singolo petalo si staccò e volò verso Will, non più dorato, ma con la lucentezza di un cristallo trasparente..."
Willard H. Wright,"""‘Autorità del detective’?"""
{f:5:Bernkastel},"""Hmph, cosa, quell'abilità patetica? ... No. Questo è un invito per la tribuna."""
Willard H. Wright,"""... ‘Autorità dello spettatore’? ... Dovrebbe essere proibita senza autorizzazione dal Senato."""
{f:5:Bernkastel},"""Te la sto dando io. Sul mio piano di gioco. Chi mi fermerà...?"""
Willard H. Wright,"""... Hmph."""
,"Anche se il petalo di cristallo danzava nell'aria, non sarebbe volato da nessuna parte finché Will non l'avesse accettato."
,"Will si ricordò di quanto fosse inutile protestare con le streghe, e lo afferrò."
,"Quando lo fece, il petalo brillò intensamente per un attimo, si sciolse nel palmo di Will, e sparì..."
{f:5:Bernkastel},"""Intrattienimi se puoi. E cerca di divertirti. ... Anche tu devi essere interessato a vedere le viscere della scacchiera di Beatrice, giusto?"""
Willard H. Wright,"""Non proprio."""
,"Dopo la risposta sgarbata di Will, Bernkastel svanì nel nulla, lasciandosi dietro una risata oscena..."
Willard H. Wright,"""... Tch."""
,"Dopo essersi morso la lingua, Will si rigirò scocciato."
,"... Quando lo fece, sembrava che il suo sguardo avesse incrociato quello di un'ombra di fronte a lui, vicino alla porta che dava sull'esterno."
Willard H. Wright,"""Chi va là?"""
Shannon,"""Ah... m-mi scusi... ho sentito una voce, q... quindi mi sono chiesta chi fosse..."""
Willard H. Wright,"""Ah, Shannon. Quindi ci sei tu alla reception ora...?"""
Shannon,"""Sì. Io e Kanon-kun facciamo a turno..."""
Willard H. Wright,"""E Kanon?"""
Shannon,"""Poco fa, gli è stato ordinato da... umm... L-Lion-sama di prendere una pausa, quindi ora sta riposando."""
Willard H. Wright,"""... Quindi, neanche tu conosci Lion?"""
Shannon,"""Huh? ... No, certo..."""
Willard H. Wright,"""Ushiromiya Lion è la persona che sarà capofamiglia in futuro, che indossa l'anello d'argento. ... Perché non ricordi il suo nome anche se hai lavorato qui per 10 anni?"""
Shannon,"""Q... Questo è..."""
Willard H. Wright,"""Non preoccuparti. Nemmeno io riconosco Lion. ... In teoria è Krauss il successore. Jessica dovrebbe essere la sua unica figlia. Non c'è stato un solo Frammento contenente una persona di nome Lion nella famiglia Ushiromiya."""
,"Quando realizzò che nemmeno Will riconosceva Lion, Shannon si rilassò."
,"Apparentemente, era felice di scoprire che non era l'unica a stare impazzendo."
,"... Tuttavia, la sua espressione ridivenne subito incerta."
Shannon,"""D-Dove... è questo posto...? Credo che sia la cappella della famiglia Ushiromiya. ... Tuttavia, c'è qualcosa di diverso."
Shannon,"Inoltre, non ho mai saputo dell'esistenza di qualcuno chiamato L... Lion-sama. ... Eppure, Madame, Krauss-sama... il Padrone, Milady e tutti i parenti ne parlano come se fosse perfettamente naturale... io proprio... non capisco cosa stia accadendo..."""
Willard H. Wright,"""... Lion è una pedina di Bernkastel. Ha anche detto che si è spostata in una scatola più grande per schierare quella pedina. ... E soprattutto, sembra che questo mondo non sia un mondo convenzionale, ma un insieme di Frammenti fusi insieme."""
,È come se... questo fosse uno scenario speciale preparato appositamente per questo gioco.
,"... Sono sicuro che in questo momento stia annuendo ai miei pensieri, ridendo e trangugiando popcorn."
Willard H. Wright,"""Per quanto tempo hai lavorato qui in questo mondo?"""
Shannon,"""D... Dieci anni."""
,Capisco. Quindi è davvero uno scenario speciale.
,"Dopotutto, subito dopo essere entrato nella cappella, ho visto Kinzo."
,"Dato che Shannon ha lavorato per 10 anni, questo è lo stesso scenario del gioco di Beato, il 1986."
,"In questo caso, Kinzo non dovrebbe esistere. Eppure, qualche minuto fa era decisamente qui."
,Bernkastel ha promesso che tutte le informazioni necessarie per il ragionamento sono raccolte qui.
,Deve averlo davvero compresso per farci stare tutto...
,"Capisco, quindi è davvero uno stage speciale."
Willard H. Wright,"""Hai servito la famiglia Ushiromiya per molti anni. Quindi, quanto ne sai di Beatrice?"""
Shannon,"""... So che il Padrone la amava profondamente, ma oltre a ciò..."""
Willard H. Wright,"""Tutto qui?"""
Shannon,"""E... e, umm... dicono che sia la padrona della notte di Rokkenjima ... umm..."""
Willard H. Wright,"""Giusto. Anche il nome del fantasma che si dice vaghi per la villa di notte è Beatrice."""
,Questo porta il numero delle Beatrice a tre.
,"La prima è la Beatrice di più di 30 anni fa, che si dice abbia donato l'oro a Kinzo."
,"La seconda è la Beatrice di 20 anni fa, che ha incontrato Rosa."
,"La terza è la Beatrice delle storie di fantasmi, che si dice sia la sovrana della notte su Rokkenjima."
Willard H. Wright,"""... Il ragionamento di Furudo Erika era probabilmente corretto. È iniziata come una leggenda degli spiriti maligni di Rokkenjima. In seguito, elementi quali la passione per l'occulto di Kinzo, il nome e il ritratto della donna misteriosa, Beatrice, e l'epigrafe si sono mescolati, e tutto è stato integrato nella leggenda della Strega Dorata."""
Willard H. Wright,"""... Allora, l'oscurità della notte prese il nome e la personalità di una strega. Questa è la terza Beatrice. Questo divenne il velo per gli omicidi seriali."""
Shannon,"""... Uh, umm..."""
,"Apparentemente, non capiva una parola dell'improvviso monologo di Will."
,"Shannon cercava di seguirlo, ma sembrava avesse difficoltà."
Willard H. Wright,"""Non sprecare tempo a cercare di capire. Ti verrebbe soltanto mal di testa."""
Shannon,"""L-Le mie scuse..."""
Willard H. Wright,"""Nemmeno Kanon conosce Lion, vero?"""
Shannon,"""... Sì. Anche per Kanon-kun vale la stessa cosa."""
,"Shannon... e Kanon, eh..."
Willard H. Wright,"""... Chiama qui Kanon. Voglio parlare con voi due di una cosa."""
,"Quando Will pronunciò quelle parole, Shannon impallidì e i suoi occhi si spalancarono."
Shannon,"""Le mie scuse. Non ci è permesso lasciare scoperta la reception, quindi non posso andare a chiamarlo."""
Willard H. Wright,"""Allora trova un sostituto e fagli badare alla reception finché non torni. {n}Tu, io, e Kanon. ... Noi, le tre persone che non conoscono Lion, dobbiamo parlare."""
Shannon,"""..."""
Willard H. Wright,"""..."""
Shannon,"""... Ci è stato detto che una persona è abbastanza per badare alla reception."""
Willard H. Wright,"""Ma nessuno vi ha detto che sarebbe stato sbagliato se ci fossero state due persone, giusto?"""
Shannon,"""Ci sono pochi aiutanti oggi, quindi ci è stato detto che avere due persone alla reception non sarebbe stato necessario."""
Willard H. Wright,"""Chi vi ha dato questo ordine? Kinzo? Krauss? O Lion? Gliene parlerò."""
Shannon,"""È stata... la persona che mi comanda. Non posso disobbedire agli ORDINI."""
Willard H. Wright,"""Chi è questa persona? Ci parlerò io."""
Shannon,"""Non ci si può... NEGOZIARE. È COLUI che CI COMANDA."""
Willard H. Wright,"""Chiama qui Kanon. ... Odio lo spettacolo proprio come odio la tortura."""
,Lentamente... Will tirò fuori la sua mano destra dalla tasca.
,"Quando aprì lentamente il suo pugno... un piccolo, luccicante bagliore ne fuoriuscì."
,"Il petalo che Bernkastel gli aveva donato era diventato un marchio luminoso, che scintillava..."
,Aveva quella mano tesa verso Shannon... e lentamente le si avvicinava.
Willard H. Wright,"""Chiama Kanon. Voglio controllare una cosa con voi due."""
Shannon,"""IO... N O N P O S S O CHIAMARLO. VUOLE A N C O R A... CHE LO CHIAMI...?"""
Willard H. Wright,"""Se non lo chiami, userò la mia autorità."""
Shannon,"""SE PRO PRIO INS ISTE... POSSO CHIA MARLO ECCEZIONAL MENTE PER LEI, MA..."""
Willard H. Wright,"""..."""
Shannon,"""..."""
,C'era una sorta di incomprensibile tensione tra i due.
,"Will era fermo lì, con la mano sinistra ancora nella tasca e il palmo destro scintillante e teso verso di lei."
,"Shannon si limitava a stare ferma lì, le sue mani educatamente poste davanti a lei... con una postura stupenda."
,Eppure... sembrava stranamente come se le gocce di pioggia scintillassero e scricchiolassero nell'aria...
Shannon,"""ANDRÒ A CHIAMARE KANON-KUN."""
Shannon,"""NE SIETE ASSOLUTAMENTE CERTO?"""
Willard H. Wright,"""..."""
,L'espressione di Will rimase uguale per tutto il tempo. L'espressione di Shannon era ancora gentile e pacifica.
,"Eppure, c'era una tensione gelida come un lago ghiacciato..."
,... Talvolta i principianti negli scacchi muovono il loro re in scacco senza accorgersene.
,Qualcuno potrebbe catturare il re senza pietà in questa situazione... ma in genere giocatori di alto livello parlano tranquillamente al loro avversario del loro sbaglio.
,‘Se fai un altro passo... verrai catturato’.
,Questo era... simile...
Willard H. Wright,"""..."""
,"... Capisco. Quindi, dopotutto..."
Willard H. Wright,"""Capito. È abbastanza. ... Potete continuare coi vostri turni alla reception."""
,Lentamente... Will abbassò la mano.
Shannon,"""Grazie per aver compreso."""
,Il bagliore sparì lentamente dal palmo di Will.
,Quella tensione totalmente incomprensibile sparì come un cubetto di zucchero nell'acqua.
,"Tuttavia, nulla era cambiato sin dall'inizio."
,L'espressione di Will e quella di Shannon... erano rimaste le solite.
Ushiromiya Lion,"""Oh, vai via?"""
,Si avvicinava un rumore di passi. Era Lion.
Willard H. Wright,"""Sto solo parlando qui. Volevo chiederle qualcosa."""
Shannon,"""... Cosa potrebbe essere? Ha trovato cosa stava cercando?"""
Willard H. Wright,"""... Già."""
Shannon,"""Sono lieta di essere stata d'aiuto."""
Willard H. Wright,"""..."""
Ushiromiya Lion,"""È un peccato. Se stavi cercando un ombrello, avrei potuto procurartene uno subito."""
Willard H. Wright,"""Hai convinto Kinzo?"""
Ushiromiya Lion,"""... Gli ho detto che un raro ospite voleva salutarlo. Dice che ti incontrerà."""
Willard H. Wright,"""Gli hai detto che voglio chiedergli di Beatrice?"""
Ushiromiya Lion,"""Quello non è il tuo lavoro?"""
,"Con un'espressione leggermente maliziosa, Lion si voltò."
,"Will si grattò la testa e fece spallucce, seccato."
Willard H. Wright,"""... Ah, beh. Pare che avrò una chance per provarlo."""
,Will aprì la mano destra e la mostrò a Lion.
,"Era una semplice mano, senza nulla di particolare."
,Lion piegò la testa di lato non riuscendo a spiegarsi questo strano gesto.
Ushiromiya Lion,"""Ottimo lavoro. ... Umm... aspetta, il tuo nome era..."""
Shannon,"""Shannon."""
Ushiromiya Lion,"""Giusto, Shannon. Per favore prenditi cura della reception. Assicurati di rimanere al caldo."""
Shannon,"""Grazie mille, Lion-sama."""
,Shannon si inchinò in risposta alle parole gentili di Lion.
,Non c'era la minima traccia di tensione nei suoi gesti...
Ushiromiya Lion,"""Andiamo, Will. Non vorrai sprecare quest'occasione. ... L'umore del capofamiglia cambia più rapidamente del tempo in autunno."""
Shannon,"""Buona fortuna."""
Willard H. Wright,"""... Andiamo."""
