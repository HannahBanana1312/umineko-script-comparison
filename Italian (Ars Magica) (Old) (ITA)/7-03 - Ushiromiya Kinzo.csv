Speaker,Italian (Ars Magica) (Old) (ITA)
Ushiromiya Lion,"""Ho portato Willard-san."""
Willard H. Wright,"""..."""
,Kinzo e Genji potevano essere visti nella stanza per gli ospiti di riguardo.
,"Kinzo era seduto su una sedia, con gli occhi chiusi, come se stesse facendo un sogno inquieto."
Ronoue Genji,"""... Padrone. L'ospite è venuto a vederla."""
Ushiromiya Kinzo,"""... Nn."""
,Kinzo aprì lentamente gli occhi. ... Quegli occhi erano rossi dal pianto.
,La sua vista si focalizzò e il suo sguardo ricadde lentamente su Will.
Ushiromiya Kinzo,"""... Io sono... Ushiromiya Kinzo."""
Ushiromiya Lion,"""... Will."""
Willard H. Wright,"""Sono Willard. Permettimi di esprimere le mie condoglianze."""
Ushiromiya Kinzo,"""... Quindi sei venuto per partecipare al funerale di Beatrice. ... Chi sei?"""
Willard H. Wright,"""Non sono nessuno. Non ho legami con nessuno di voi. Non pensarci troppo a fondo. Ti verrà solo un mal di testa. ... Ahi."""
Ushiromiya Lion,"""Ti chiedo di scegliere le parole con un po' più di attenzione."""
Ushiromiya Kinzo,"""... Hmph, che ospite bizzarro. Allora? Che cosa vuoi da me?"""
Willard H. Wright,"""Voglio chiederti qualcosa su Beatrice."""
Ushiromiya Kinzo,"""Cosa...?"""
,Lo sguardo di Kinzo si fece acuto.
,Lion si stupì un po' e si chiese perché quel ragazzo dovesse essere così diretto.
Ushiromiya Kinzo,"""Perché me lo chiedi? Pensavo che non fossi nessuno. Perché vuoi che parli di Beatrice? Qual è il tuo scopo?"""
Willard H. Wright,"""Poiché non sono nessuno, posso ascoltare apertamente il tuo racconto e registrarlo. Probabilmente in poco tempo lascerai questo mondo. Se muori senza dire nulla su Beatrice, i tuoi figli la adorneranno con qualunque racconto sia di loro gradimento, e lo imprimeranno nella memoria."""
Ushiromiya Kinzo,"""Pft, hahahahahahahahahaha! Mi diverti, ragazzo. Pensi di poter scrivere il mio testamento al mio posto?!"""
Ushiromiya Kinzo,"""Ma questi non sono affari tuoi. Beatrice appartiene soltanto a me. Qualunque cosa gli altri dicano, nessuno può contaminare me o quel racconto. Ciò che dicono non ha importanza! Per quanto Krauss e gli altri fraintendano, per me non sarà doloroso o irritante."""
Ronoue Genji,"""... Willard-sama. Al Padrone i testamenti non sono graditi. Non è una persona che abbandona tutto mentre ancora vive."""
Willard H. Wright,"""... Forse è vero. Avevo immaginato che fare così non fosse da te."""
Ushiromiya Kinzo,"""La capacità di lottare finché viviamo è ciò che ci rende umani! Pensi che mi voglia arrendere così presto e lasciare un testamento? Che ridicola assurdità!"""
Willard H. Wright,"""Sì, questo è da te. ... Non è il tuo stile chiedere a qualcuno di scrivere il passato solo perché senti che tu stia per morire."""
Ushiromiya Lion,"""... Sappiamo quanto tu abbia amato profondamente Beatrice-sama. {n}Sei il modello che si merita più rispetto di chiunque noi conosciamo, e un esempio per noi, da seguire in qualunque aspetto delle nostre vite."
Ushiromiya Lion,"Ti supplico, guida le nostre anime vaganti e raccontaci di quanto tu l'hai amata, Nonno. Di come sei stato capace di vivere vigorosamente grazie al suo amore. ... Non posso chiederti di guidarci mostrandoci la forza di quell'amore...?"""
Willard H. Wright,"""Te la cavi bene con queste cose."""
Ushiromiya Lion,"""È colpa tua, perché sei privo di tatto."""
Ushiromiya Kinzo,"""Ragazzo. Che cosa sai su Beatrice? Un vero ignorante non ne avrebbe alcun interesse. Il semplice fatto che conosca il suo nome dimostra che tu non sei ignorante e che hai un certo rapporto con lei."""
Willard H. Wright,"""Hai ragione. ... La Beatrice che conosco è la donna che hai amato, colei che incontrasti prima della costruzione della villa su Rokkenjima. Tuttavia, è probabile che venne a mancare, lasciandosi dietro una figlia. Quella è la ragazza cresciuta all'interno di Kuwadorian."""
Ushiromiya Kinzo,"""... Oho."""
Ronoue Genji,"""Willard-sama. Non esiste nessuna costruzione conosciuta come Kuwadorian su Rokkenjima."""
Ushiromiya Lion,"""... Quel nome, Kuwadorian... l'hai menzionato anche mentre stavamo conversando con Rosa oba-san. ... Cosa significherà mai?"""
Willard H. Wright,"""Ora dovresti averlo intuito. È il nome della residenza nascosta dentro la foresta in cui viveva la figlia della sua amante."""
Ushiromiya Kinzo,"""Interessante. ... Quindi, conosci veramente il nome di Kuwadorian. ... Prosegui. Hai catturato la mia attenzione."""
,Kinzo scrollò le spalle e sogghignò...
Willard H. Wright,"""Colei che viveva dentro Kuwadorian era, probabilmente, la figlia di Beatrice. Tuttavia, a quanto pare, tu non la pensavi in questo modo."""
Ushiromiya Kinzo,"""Oho. ... Allora che cosa pensavo di lei?"""
Willard H. Wright,"""Quando Ushiromiya Rosa andò nella Kuwadorian, Beatrice le raccontò un po' di sé. ... In quella conversazione, ti chiamò Kinzo. Quando parlava con te direttamente era la stessa cosa."
Willard H. Wright,"Sebbene disse che ti considerava il suo genitore, non ti chiamava Padre. {n}O non ti chiamava in quel modo, o non le era permesso farlo. Ciò può significare solo una cosa."""
Ushiromiya Kinzo,"""E cosa potrebbe essere...?"""
Willard H. Wright,"""Reincarnazione. Non ritenevi che tua figlia fosse una bambina che Beatrice ti ha lasciato. Credevi che la Beatrice morta era risuscitata in un nuovo corpo. ... Genji. Una volta, in passato, hai parlato di fronte a Natsuhi e a diversi altri membri della famiglia, affermando che Kinzo e Beatrice non avevano mai avuto figli."""
Ronoue Genji,"""... Non ricordo di aver detto ciò."""
,"Ovviamente, il Genji ‘di questo gioco’ probabilmente non lo potrebbe ricordare."
,"Tuttavia, verso la fine del primo gioco, in cui i sopravvissuti si erano tutti riuniti nello studio di Kinzo..."
,"Fu chiesto a Genji se Kinzo e Beatrice avessero mai avuto figli insieme, e lui lo negò, dicendo ‘Non ho mai sentito nulla a riguardo’."
Willard H. Wright,"""Potrebbe essere stata una menzogna, ma in un certo senso, era il tipo perfetto di risposta per uno dei confidenti di Kinzo. ... Dopotutto, negli occhi di Kinzo, non era una figlia, ma Beatrice rinata."""
Ushiromiya Lion,"""Will...! Non so di cosa tu stia parlando, ma non ti permetto di calunniare il capofamiglia!"""
Willard H. Wright,"""Non è una calunnia. È ragionamento. ... Tuttavia capisco il tuo cuore. Per te, Beatrice è la donna che hai amato di più. È rimasta tale persino dopo la sua morte, in eterno, e il tuo amore non si è affievolito neanche un po'. Dubito che al momento della sua nascita la consideravi Beatrice."""
Willard H. Wright,"""Però non sarebbe strano se avessi iniziato a chiederti se quella bambina, i cui occhi blu e i capelli biondi ti ricordavano una Beatrice più giovane, fosse in realtà Beatrice rinata."""
Ronoue Genji,"""... Padrone. Dovrei...?"""
,Dovrei portare fuori questo ragazzo scortese? chiese Genji a Kinzo.
,"Per un momento, Kinzo chinò il capo in silenzio, come se stesse richiamando qualcosa alla memoria."
Willard H. Wright,"""Tua figlia cominciò a diventare bellissima, e quasi identica a sua Madre. {n}Dovevi essere estasiato. Malgrado ciò, è poco probabile che fossi soddisfatto da questo. ... Poiché sebbene per te fosse Beatrice rinata, lei non sentiva di esserlo."""
Ushiromiya Kinzo,"""... Come puoi saperlo?"""
Willard H. Wright,"""Ogni volta che veniva chiamata Beatrice, aveva questa sensazione che non riusciva a mandar via, la sensazione che qualcosa fosse fuori luogo. {n}Le persone non sentono mai che c'è qualcosa di sbagliato nel nome che è stato dato loro al momento della loro nascita. Tuttavia, lei lo sentiva. Ciò deve voler dire che era cosciente che il nome Beatrice non le appartenesse."""
,"Nella Kuwadorian, chiese chi fosse sia a Kinzo, sia a Rosa."
{f:5:Beatrice},"‘Chi sono io? ... Tutti mi chiamano Beatrice. ... E questo sembra infatti essere il nome di una grande strega, come dici tu."
{f:5:Beatrice},... Ma quella non sono io. Io non sono in grado di usare la magia. ... Ho soltanto l'anima di una strega sigillata nel mio corpo. ’
Ushiromiya Kinzo,"""... I suoi ricordi... sarebbero tornati. ... Deve essere stata la reincarnazione di Beatrice. ... La sua memoria stava tornando poco a poco. Le mie cerimonie magiche la stavano aiutando a riottenere i suoi ricordi, poco alla volta..."""
Ushiromiya Lion,"""O... Onorevole capofamiglia..."""
Willard H. Wright,"""Non ha senso essere stupiti. Se si mettono in fila le informazioni di tutti i giochi fatti finora, questa è la risposta a cui essi ti guidano. ... La Beatrice di un livello superiore ne parlò. Tramite una metafora, disse che Kinzo si rifiutò di lasciar scappare la sua anima persino dopo la sua morte, e così la catturò e la rinchiuse in una gabbia di carne. Disse anche che il suo potere e i suoi ricordi erano sigillati. Se si fa corrispondere quella sua interpretazione con questa teoria, tutto ha un senso."""
Ronoue Genji,"""... Willard-sama. Con l'aiuto di una potente cerimonia magica, il Padrone ha ottenuto una bambina rinata dalla defunta Beatrice-sama. Ciò non può essere negato."""
Willard H. Wright,"""Non contraddirò la cicogna. E non intendo dubitare delle profondità dell'amore di Kinzo verso questa donna chiamata Beatrice. ... Il modo in cui un uomo dimostra il proprio affetto verso una bambina, l'unica persona che gli fa ricordare sua Madre, non deve importare a nessuno. Se cominciò ad assomigliare sempre più a Beatrice, e l'amore di Kinzo ha dato vita ad una nuova, speciale emozione, la trovo una reazione molto umana."""
Ushiromiya Kinzo,"""... Credi... di poter comprendere il mio amore...?"""
Willard H. Wright,"""Non ho il diritto di capirlo. Ma non ho nemmeno il diritto di negarlo."""
Ushiromiya Kinzo,"""... Oooh... Beatrice... ti prego... perdonami..."""
,"Kinzo pianse in silenzio per un po', asciugandosi le lacrime..."
,"A causa dell'amore, credette che fosse Beatrice rinata, e la fece crescere come tale."
,"Tuttavia, da qualche parte nel suo cuore... potrebbe aver sentito i sensi di colpa, che gli suggerivano che forse stava imponendo le sue emozioni verso qualcuno che in realtà non era Beatrice."
,"In seguito, la Beatrice di Kuwadorian ebbe un'ospite inaspettata, Rosa."
,"Quella donna non riusciva a credere di essere la Beatrice che Kinzo desiderava. Non sopportava il fatto di non comprendere chi fosse, e voleva scappare verso il mondo esterno."
,Poi... cadde da un dirupo... e morì.
Willard H. Wright,"""Genji si occupò di quella morte, che non poteva diventare di dominio pubblico, molto tranquillamente."""
Ronoue Genji,"""..."""
Willard H. Wright,"""I funerali non servono ai morti. ... Esistono perché i viventi possano tagliare i propri legami con i defunti. ... Tu non l'hai mai potuto fare. Ecco perché si è deteriorato dentro di te."""
Ushiromiya Kinzo,"""... Beatrice... ooooooooohhhh..."""
Ushiromiya Lion,"""N... Nonno..."""
Willard H. Wright,"""Perdesti la figlia della tua... no, perdesti Beatrice due volte. Senza poter far uscire fuori quell'emozione, la tenesti rinchiusa nel tuo cuore... e alla fine si inasprì e divenne pazzia. Ecco ciò che stimolò il tuo atipico e forte interesse verso l'occulto nei tuoi ultimi anni."""
Ushiromiya Kinzo,"""Oooooooooohhhh!! Beatriiiiiiiice, Beatriiiiiiice!! Perché?!! Perché mi hai abbandonato due volte?! Il tuo sorriso, quei capelli stupendi, quegli occhi... perché sei morta tra le mie braccia non una ma due volte?!"""
Ushiromiya Kinzo,"""Questo è quanto... quanto tu... ooooooohhhh, oooooooooooooooooooooooohhhh... oohhh..."""
,"In quel momento, Kinzo non stava nemmeno cercando di nascondere le sue lacrime."
,Talvolta si grattava la testa per il tormento. Talvolta si rivolgeva al cielo come un cantante lirico.
,"Kinzo urlò ancora e ancora, ripetendo il nome di Beatrice..."
,"In quel momento, ci fu il quieto rumore di una porta che si chiudeva."
,"... Quando si voltarono, lei era già lì. Era apparsa Kumasawa."
Kumasawa Chiyo,"""... Se sanno già così tante cose, forse possiamo raccontare loro il resto...?"""
Ronoue Genji,"""... Sebbene, poiché sanno così tanto, io ritengo che non ci sia altro da raccontare..."""
Kumasawa Chiyo,"""No, dovremmo raccontare. Essendo una donna... ho sempre pensato che il cuore della Beatrice di Kuwadorian sia una storia da raccontare. E ora, è apparso qualcuno che si merita di ascoltarla. Ritengo che questo sia il momento di raccontare tutto, senza tirarsi indietro."""
Ronoue Genji,"""..."""
Ushiromiya Lion,"""Kumasawa-san, tu sai qualcosa? Riguardo Beatrice...?"""
Willard H. Wright,"""Ovvio che sì. ... Nel quarto gioco, abbiamo la testimonianza del capitano del traghetto, dicendo che Kumasawa entrava e usciva da Kuwadorian. Scommetto che Kumasawa aveva turni di lavoro differenti tra la villa e Kuwadorian. {n}C'era una giovane ragazza di cui prendersi cura. Kumasawa, con la sua lunga esperienza nel prendersi cura dei bambini, dev'essere servita tantissimo."""
Kumasawa Chiyo,"""... È corretto. Potreste persino definirmi la sua balia."""
Ushiromiya Lion,"""Sta scherzando...? Non posso crederci. ... Allora... tutto ciò che Will-san sta dicendo è la verità."""
Kumasawa Chiyo,"""... Sì. È la verità. ... C'è una villa segreta costruita nel lato opposto dell'isola per Beatrice-sama. L'esistenza di Kuwadorian è vera."""
Willard H. Wright,"""Non so quando Kinzo abbia sposato la sua moglie ufficiale, ma nel tempo in cui Kinzo aveva già enormi ricchezze e aveva comprato l'intera Rokkenjima, si costruì due ville e due vite separate."""
,"A quel tempo, anche i figli di Kinzo erano consci delle eccentricità clandestine di Kinzo."
,"Probabilmente non era stato facile creare due vite. Inoltre, la moglie di Kinzo nutriva dei sospetti e ficcava sempre il naso dappertutto..."
Kumasawa Chiyo,"""Il Padrone rimaneva in Kuwadorian per tutto il tempo che gli era concesso. Talvolta faceva finta di partire per un viaggio d'affari e rimaneva lì per diversi giorni, facendo tesoro del tempo che spendeva assieme a Beatrice-sama. {n}Non era una semplice relazione padre-figlia. Ogni tanto si poteva intravedere il suo grande amore per la defunta Beatrice-sama, ed era qualcosa di confortante."""
Willard H. Wright,"""Il modo con cui ne parli fa sembrare che talvolta la trattasse come una sostituta di Beatrice."""
Kumasawa Chiyo,"""Oho. Se è sembrato così, le mie scuse. ... Beatrice-sama probabilmente accettò l'amore di suo Padre. Tuttavia, non negherò che talvolta era costretta a sopportare un amore che non comprendeva."""
,Il tono di Kumasawa fece sembrare che stesse rimproverando Kinzo.
,"Come Madre di molti figli, Kumasawa probabilmente aveva notato che l'amore di Kinzo era spesso di un genere errato."
,"Ciononostante, più lei assomigliava a sua Madre, più distorto e contorto il cuore di Kinzo diveniva..."
,"A causa del suo profondo amore, diventò molto, molto... contorto..."
Ushiromiya Kinzo,"""... Fai bene a rimproverarmi, amica mia. ... Lo capisco. Il mio amore è eterno e imperituro. ... Tuttavia, devo riconoscere... di aver versato quell'affetto nella persona sbagliata..."""
Ushiromiya Lion,"""... Nonno... aspetta... non vorrai dire..."""
Kumasawa Chiyo,"""Lion-sama. Tutti gli umani di questo mondo sono legati gli uni con gli altri. Anche se non se ne rendono conto, esiste sempre un certo legame. Quei legami... si avvolgono intorno alle persone e le avvicinano."""
Ushiromiya Lion,"""Impossibile... Nonno..."""
,"Proprio come aveva fatto Kinzo, anche Lion asciugò le sue lacrime e fissò il pavimento."
,"Apparentemente, la verità fu troppo scioccante perché il giovane successore potesse sopportarla..."
Kumasawa Chiyo,"""... Padrone. Non è arrivato il momento di parlare?"""
Ushiromiya Kinzo,"""... Capisco. Allora, questo momento è arrivato... amica mia."""
Willard H. Wright,"""Se non ce lo racconti, niente della verità diverrà chiaro."""
Ronoue Genji,"""... Padrone. ... Ritengo che abbiano la capacità e il diritto di sapere."""
Ushiromiya Kinzo,"""L'ho capito. Forse nel giorno del mio capriccioso funerale, Beatrice nel cielo mi ha donato la possibilità di fare ammenda... perdonatemi per non avervelo detto prima."""
,"Dopo aver fatto un respiro profondo, Kinzo, finalmente, abbassò le mani che gli avevano coperto il viso, e guardò Will e Lion con quegli occhi rossi."
Ushiromiya Kinzo,"""..."""
Ushiromiya Lion,"""... Nonno..."""
Ushiromiya Kinzo,"""Ascolta anche tu, Lion. ... Ospite. Willard, giusto?"""
Willard H. Wright,"""Già."""
Ushiromiya Kinzo,"""... Ti ringrazio per avermi dato la possibilità di raccontare la verità mentre lo posso ancora fare. ... Devi sicuramente essere un messaggero del Paradiso inviato da Beatrice... hai la mia gratitudine..."""
Willard H. Wright,"""Non devi ringraziare Beatrice. È stata una certa strega. ... Beh, credo che siano streghe entrambe..."""
Ushiromiya Kinzo,"""Hmph... non m'importa chi sia stato. Mi è stata data una possibilità. {n}È abbastanza. Grazie, Willard."""
,Kinzo si alzò lentamente e tese la sua mano destra. Stava richiedendo una stretta di mano.
,Doveva essere il modo di Kinzo per esprimere la propria gratitudine...
,"Will rispose. Poi, le due mani si strinsero forte in silenzio."
,Quando lo fecero... una luce brillante uscì dalle aperture tra le due mani.
Willard H. Wright,"""... Nn-"""
,Will sentì come se qualcosa della grandezza di un granello si fosse bruciato nel suo palmo.
,... Era il potere di cui Bernkastel gli aveva fatto dono.
,La luce diventò sempre più accecante.
,"Tuttavia, sembrava che Kinzo e gli altri non potessero vederla."
Ushiromiya Kinzo,"""... Ora, io parlerò. Incontrai Beatrice... Beatrice Castiglioni... poco prima della fine della guerra. Venne da oltremare..."""
,"""..."""
Willard H. Wright,"""... Quindi, tu sei Kinzo?"""
Ushiromiya Lion,"""È l'aspetto di Nonno nel passato. Ho visto delle fotografie. ... Che cosa diavolo..."""
Willard H. Wright,"""È il potere dello spettatore che mi ha dato Bernkastel. ... Non tentare di capire."""
Ushiromiya Lion,"""Mi verrà solo un mal di testa?"""
Willard H. Wright,"""Ci stai prendendo la mano."""
,"Un tempo, Genji rivelò a Battler che egli assomigliava a Kinzo da giovane."
,"Di sicuro, sebbene il giovane Kinzo non fosse esattamente come lui, erano molto simili."
,"""... Permettetemi di presentarmi nuovamente. ... Io sono Ushiromiya Kinzo."""
Ushiromiya Lion,"""Nonno..."""
,Persino la sua voce somigliava in qualche modo a quella di Battler.
,Era chiaro che Battler avesse ereditato il sangue di Kinzo più abbondantemente di chiunque altro...
Ushiromiya Kinzo,"""Non volevo succedere al capo della famiglia Ushiromiya. ... L'essere stato scelto come capo non è stato altro che uno scherzo del destino."""
Willard H. Wright,"""... Nel Grande Terremoto del Kanto, quelli in carica morirono, e tu venisti scelto tra le famiglie secondarie."""
Ushiromiya Lion,"""Esattamente. Dopotutto, Nonno, nonostante la sua giovinezza, era saggio, e possedeva già la dignità adatta per diventare il capo."""
Ushiromiya Kinzo,"""Fuhahahahahahahaha... ridicolo. ... Quegli avidi vecchi continuavano a badare ai propri interessi e non riuscivano a decidere chi dovesse essere il nuovo capo. Era tanto folle quanto discutere su chi debba essere il nuovo capitano di una nave che affonda."""
Willard H. Wright,"""Quindi, poiché non avevi alcun legame con la famiglia principale, fosti scelto tu, di punto in bianco."""
Ushiromiya Kinzo,"""E tutto per colpa delle mie dita dei piedi. Se solo avessi avuto un dito in meno per ogni piede, la mia vita sarebbe stata piuttosto diversa..."""
,"Nella famiglia Ushiromiya, la polidattilia era vista come un segno di buona fortuna. Questo perché molti grandi nella storia della famiglia l'avevano avuta."
Ushiromiya Kinzo,"""Era tutto davvero patetico. Agli anziani non interessava chi dovessero tirare in ballo, finché ciò non avrebbe giovato ad uno di loro in particolare."""
Willard H. Wright,"""Perciò, era semplicemente capitato che sentissero che qualcuno tra le famiglie secondarie avesse sei dita dei piedi, e decisero che ciò sarebbe stato abbastanza."""
Ushiromiya Kinzo,"""Precisamente. Agli anziani non importava quale novizio diventasse il capo, finché riuscivano ad utilizzarlo come loro marionetta. In effetti, più questa persona non sapeva come comandare, meglio sarebbe stato per loro."""
Ushiromiya Lion,"""... Nonno..."""
Ushiromiya Kinzo,"""Lion. Nel tuo caso è diverso. ... Tu sarai la persona che erediterà tutto ciò in mio possesso. Questo è il fato che ti è stato donato nel giorno della tua nascita. {n}Per questo ti ho fatto dono di quell'anello argenteo e ti ho educato in modo così severo. ... Sei piuttosto differente da me. Sei già uno splendido successore, di cui nessuno si vergognerebbe..."""
Ushiromiya Lion,"""... S... Sì..."""
Willard H. Wright,"""Una marionetta come capo... dubito che possa essere stato facile."""
Ushiromiya Kinzo,"""... Heh... hehahahahahahahahaha..."""
,"Pensando a come iniziare, Kinzo rise amaramente."
,"Probabilmente avrebbe riportato alla memoria ricordi dolorosi, da qualunque punto iniziasse..."
Ushiromiya Kinzo,"""Esso... durò così tanto, quel periodo di giorni grigi. Quel vertiginoso periodo di tempo che passai da morto, come muschio che cresce sulle rocce..."""
,"Diventai la corda tirata dalla guerra tra gli anziani, che non pensavano ad altro che al proprio interesse... e probabilmente avrei perso il controllo in qualunque momento."
,"Tuttavia, le persone sono di gran lunga più determinate di quanto si possa pensare."
,Sebbene passai così tanti giorni come se fossi stato ucciso... in realtà non lo ero.
,"Perciò, fui costretto a cercare la morte a modo mio..."
,"Prima di accorgermene, raggiunsi un'età in cui i giovani avrebbero riso di me se avessi provato a definirmi tale."
,Quel periodo vertiginosamente lungo di giorni grigi venne lasciato completamente vuoto.
,Durò 20 lunghi anni.
,"In 20 anni, una persona può nascere, trovare il proprio scopo, e diventare persino un uomo con il proprio posto nel mondo."
,In poche parole... se si diventa veramente umani solo quando si diventa adulti e si lavora...
,"Allora, passai un tempo abbastanza lungo da creare un umano... senza fare nient'altro che la parte del burattino di quegli avidi anziani."
,"Ironicamente, quel periodo invecchiò il mio corpo, ma non la mia mente."
,La mia mente soltanto... era giovane come durante quei ricchi giorni felici prima che mi convocassero a Odawara.
,"Tuttavia, solo il mio corpo, era diventato sempre più vecchio. Alla fine, quella grande distanza tra i due, raggiunse livelli pressoché incomprensibili."
,"Perciò, non riuscivo quasi a credere che quell'uomo consumato nello specchio fossi davvero io."
,"No, in realtà non ero io."
,Il ‘Capo della famiglia Ushiromiya’ era solo un nome.
,Non aveva potere. Non implicava la mia indipendenza. Non avevo bisogno di essere coinvolto in nulla.
,"Non ero altro che una bambola seduta su uno scaffale, prendendo polvere."
,"Non ricordo di aver fatto nulla se non sfogliare pigramente i libri occidentali che mi piacevano, chiudermi nel mio mondo... non fare altro che giocare con le rose e bere alcolici terribili."
,E durò 20 lunghi anni.
,Prima che me ne accorgessi...
,Ebbi improvvisamente una moglie che non conoscevo. ... Non l'avevo scelta io.
,Era la figlia di una certa famiglia nobile che gli anziani avevano designato e che mi avevano obbligato a sposare per i loro interessi... ma ciò non mi importava.
,"Non amavo mia moglie, né la odiavo."
,... Non me ne fregava nulla.
,"Procreai dei bambini, ma non perché amavo mia moglie."
,Nacquero prima che me ne accorgessi. ... Fu così e basta.
,"Non mi importava nulla. No, non è proprio così."
,"... Tutto veniva deciso da qualcun altro al posto mio, e io obbedivo."
,Era quello il compito... del ‘capo della famiglia Ushiromiya’...
Ushiromiya Kinzo,"""Sì. In un certo senso, sentivo come se mi stessero uccidendo lentamente e in silenzio."""
Ushiromiya Lion,"""Stento a crederci. Non avrei mai immaginato che tu, colui che è stato lodato per essere un sovrano tanto audace e saggio, avessi vissuto in quel modo per così tanto tempo..."""
Ushiromiya Kinzo,"""... Lion. Non esiste nulla di tanto lungo e vago quanto una vita che non vivi per te stesso. E tuttavia, se ne va in un baleno. ... Non dimenticarlo."""
Ushiromiya Lion,"""Una vita... che si vive per se stessi..."""
Willard H. Wright,"""Vivere vuol dire possedere una volontà. ... Probabilmente eri morto durante quel periodo."""
Ushiromiya Kinzo,"""Precisamente. Volevo vivere. No, volevo morire. ... Come può un burattino morire?"""
Ushiromiya Lion,"""... Recidendo... i suoi fili."""
Ushiromiya Kinzo,"""Corretto. Quella sarebbe morte, ma sarebbe anche vita... poiché significherebbe essere liberi."""
,"Prima di accorgermene, il mondo cominciò ad agitarsi."
,Seconda Guerra Mondiale. Guerra del Pacifico.
,"Il Giappone aveva esteso fin troppo i propri fronti in occidente e in oriente, e il corso della guerra stava cambiando."
,"Grazie all'influenza degli anziani, riuscii ad evitare l'arruolamento."
,"... Ovviamente, non lo fecero per compassione. Lo fecero solo perché ero la loro preziosa marionetta."
,"Perciò, non sentii mai la guerra vicina a me. Tuttavia, quando decisi personalmente di abbandonare la loro protezione, fu molto facile."
,"In quel periodo, la famiglia Ushiromiya era crollata quasi completamente, e dato che, apparentemente, gli anziani avevano riunito tutti gli avanzi perché durassero loro per il resto delle loro vite, sembrava che non importasse loro ciò che io facevo, ora che non potevano più sfruttarmi."
,"Quindi, mi accorsi di aver finalmente trovato il momento per morire."
,"Uno ad uno, tagliai i fili a cui ero appeso... e iniziai a cercare un luogo in cui porre fine alla mia vita."
Willard H. Wright,"""Quindi cercavi un modo per morire nel campo di battaglia?"""
Ushiromiya Kinzo,"""... Pensai che se dovessi comunque morire, avrei dovuto almeno provare ad essere utile alla mia patria. ... No, è una bugia. Probabilmente mancavo della volontà di suicidarmi. La guerra era una scusa adatta per morire."""
Ushiromiya Lion,"""Ho sentito che il Nonno possedeva delle competenze nei lavori pubblici e l'edilizia, perciò gli venne dato il compito di preparare impianti per la squadra edile della Marina."""
Ushiromiya Kinzo,"""Hmph, e che stupido errore fu. Se solo avessi detto di non avere delle abilità particolari, sarei stato subito spedito al pericoloso fronte..."""
Willard H. Wright,"""Perciò non avevi bisogno di stare sul fronte?"""
Ushiromiya Kinzo,"""Tra gli altri c'era qualcuno pazzo di gioia per la sua fortuna. Per me era il contrario. Volevo solo ubriacarmi del liquore conosciuto come morte per il bene della mia nazione. ... Gli aerei americani non facevano altro che passare attraverso i cieli di quell'isola dimenticata. ... Non avevano nemmeno un proiettile da offrirmi, tanto meno una bomba."""
Ushiromiya Lion,"""Fu questo il periodo in cui incontrasti Beatrice, Nonno...?"""
Ushiromiya Kinzo,"""Esatto. Arrivò dal mare..."""
Willard H. Wright,"""Quando la incontrasti? Hai menzionato un'isola."""
Ushiromiya Kinzo,"""Sì. Quest'isola. È arrivata qui."""
Willard H. Wright,"""... Perciò la incontrasti qui, su Rokkenjima?"""
Ushiromiya Lion,"""Cosa vuoi dire...? ... Ho sentito che Rokkenjima fosse disabitata fino a che non la comprasti tu, Nonno. Non sapevo che qui ci fosse una base militare giapponese."""
Ushiromiya Kinzo,"""Pft, hahahahahahahaha... ah, sì, poteva a malapena essere definita base militare. Era solo una grotta. Io ero una delle guardie di quella grotta."""
,{a:c:1944. }
,"A causa delle onorevoli sconfitte di Saipan e di Guam, la strategia del Giappone della Zona di Difesa Nazionale Assoluta stava crollando."
,Dov'era finito il coraggio mostrato a Pearl Harbor? I vecchi aggressori diventarono coloro che stavano sulla difensiva.
,"A quel tempo, si diceva che l'ultimo asso nella manica dell'esercito giapponese fosse un tipo di torpedo fornito di equipaggio conosciuto come il Kaiten."
,Si diceva che queste armi definitive fossero stipate con 1. 55 tonnellate di esplosivi e che fossero capaci di affondare qualunque tipo di nave da guerra con un solo colpo.
,"Per rafforzare la difesa della madrepatria, la Marina creò un piano per costruire una serie di basi segrete dall'Isola Hachijo a Yokosuka, tutto per ospitare sottomarini pieni di torpedo Kaiten."
Ushiromiya Lion,"""Sapevo che esisteva una base di Kaiten costruita nell'isola Hachijo, ma in realtà ce n'era una anche su Rokkenjima...?"""
Ushiromiya Kinzo,"""Che razza di idiota decise che sarebbe stata una buona idea piazzare una base su quest'isola deserta. ... Per preservare meglio la sua segretezza? Hmph, ridicolo. Non riuscii mai a capire ciò a cui i superiori stavano pensando, e non volevo veramente farlo."""
,"Il Kaiten, che poteva distruggere un'intera nave da guerra con un solo colpo, era davvero un'arma definitiva."
,Si sperava che la presenza di sottomarini capaci di caricare queste armi nelle acque al di fuori del Giappone avrebbe permesso una potente imboscata marittima come ultima linea di difesa.
,"Perciò, la disabitata Rokkenjima fu presentata come possibile candidata in cui fondare una base con assoluta segretezza."
,"Tramite un'investigazione dell'isola, venne scoperta un'ampia caverna tra i dirupi, e apparentemente, si reputò che fosse un'ubicazione adatta per una base sottomarina."
Willard H. Wright,"""Quindi, fosti incaricato di aiutare nella fondazione di quella base?"""
Ushiromiya Kinzo,"""Fondazione? Certamente, se per ‘fondazione’ si intende scavare una grotta. Non solo, la base venne abbandonata prima del suo completamento."""
Ushiromiya Lion,"""Perché?"""
Ushiromiya Kinzo,"""Wahahahahaha! Perché a quel tempo, il Giappone non possedeva più sottomarini abbastanza larghi da poter trasportare un torpedo Kaiten. È ridicolo. Che senso ha avere una base per i sottomarini se non ne è rimasto nemmeno uno? Se c'è una cosa che non cambia mai, sono i politici e i loro progetti senza senso."""
,"La base sull'isola Hachijo venne equipaggiata di torpedo Kaiten e divenne una base per attacchi diretti, ma Rokkenjima non ne fu mai fornita."
,"Inoltre, alla fine la costruzione fu sospesa, e furono posizionati sull'isola il numero minimo di uomini, che aspettavano dall'alto gli ordini che non vennero mai."
,Potrebbe essere che il fatto che fosse una base segreta sigillò il nostro destino?
,"I superiori, ormai, si erano completamente dimenticati di questa inutile e superflua caverna."
,Non eravamo altro che guardie di una mera grotta.
,"Passammo i giorni coltivando, pescando, giocando con la terra, il tutto fissando le formazioni americane che volavano oltrepassandoci."
,... Qualcuno nel nostro gruppo era sollevato per il fatto che la possibilità di una guerra si concludesse prima che qualcuno si ricordasse che fossimo qui e prima che dovessimo affrontare una vera battaglia.
,"Ovviamente, per me era il contrario."
,Continuavo a sperare che le truppe americane avanzassero e mi uccidessero il prima possibile.
,Quelli erano giorni vacui.
,Torniamo indietro.
,"... Indietro, al punto di svolta della mia vita e del mio fato... al momento in cui Ushiromiya Kinzo diventò finalmente vivo..."
