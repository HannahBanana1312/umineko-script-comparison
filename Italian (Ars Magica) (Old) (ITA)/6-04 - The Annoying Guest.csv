Speaker,Italian (Ars Magica) (Old) (ITA)
,"Le notizie sulla naufraga, Furudo Erika, si sparsero velocemente attraverso Rokkenjima."
,"Erika era stata gentilmente intrattenuta, e fu deciso che sarebbe stata trattata come un'ospite finché il tifone non sarebbe passato."
,"Nella sala da pranzo, la stupenda cena di Gohda era finita, e tutti si stavano rilassando e godendosi del caffè e del formaggio per il dopocena..."
,"A quanto pare, Battler era alquanto sollevato del fatto che Erika fosse venuta e fosse diventata un capro espiatorio. Ciò portò via l'attenzione che si stava accumulando su di lui per essere finalmente venuto dopo sei anni."
,"Anzi, l'ospite si rivelò essere molto loquace."
,"Quando la conversazione si trasformò in una sofisticata discussione circa il genere giallo, persino gli adulti ne furono coinvolti."
,"Apparentemente, era talmente esperta sull'argomento che persino Nanjo, che ne aveva una vasta conoscenza, era impressionato."
Ushiromiya Battler,"""Wahahaha, verissimo. Una strana famiglia in una residenza occidentale su un'isola separata dal resto del mondo durante una tempesta. Ora che abbiamo un detective che si ferma qui per rifugiarsi dalla pioggia, abbiamo tutti gli elementi principali allineati."""
Furudo Erika,"""Non abbiate paura. Per quanto complicato sia il crimine, io lo risolverò. {n}È questo il lavoro di un detective."""
Ushiromiya Krauss,"""Come sei rassicurante. Sembra quasi che tu voglia che accada un crimine bizzarro. Spero di non dover fare la parte della vittima."""
Ushiromiya Natsuhi,"""Caro, non essere imprudente."""
Furudo Erika,"""Beh, la storia del genere giallo umano è iniziata solamente da cent'anni. {n}I suoi inganni e idee sono limitati a qualche modello riciclato, perciò non è rimasto nulla da mostrare. Per quanto impossibili siano i crimini o gli omicidi a stanza chiusa che potranno accadere, non sarà altro che uno degli stessi esempi di inganni agghindati in modo da sembrare qualcosa di nuovo."""
Furudo Erika,"""... L'unica ragione per cui i gialli sono tutt'oggi libri alla moda è il fatto che coloro che si autodefiniscono ‘fan’ coloro che si sbarazzano della conoscenza accumulatasi e che raramente hanno letto uno qualunque dei classici―pensano erroneamente che un classico trucco che non conoscevano, a causa della mancanza di uno studio appropriato, sia in realtà qualcosa di nuovo e sorprendente."""
,Ognuno non poteva che restare a bocca aperta per quest'imponente affermazione...
,"Se l'avesse detto un critico anziano, sarebbe stata una cosa. ... Ma pensare che una persona giovane come questa potesse dirlo così arditamente..."
Furudo Erika,"""Il genere giallo si è concluso mezzo secolo fa. Almeno per come la vedo io. ... Ciononostante, grazie ad innumerevoli idioti ignoranti, riesco a fare la mia parte di detective. *giggle*giggle*giggle*giggle*...!"""
Ushiromiya Battler,"""Se dici così, non significherebbe che il romanticismo è stato reso perfetto ai tempi di Shakespeare, perciò tutto ciò che è stato scritto dopo non vale la pena leggerlo?"""
Furudo Erika,"""Esattamente. Perciò, se si legge solamente Romeo e Giulietta, è come se si avesse capito tutto del romanticismo."""
Ushiromiya Battler,"""È ridicolo. ... Non è che si debbano leggere più libri di tutti quanti solo per il proprio interesse, ma d'altro canto, non puoi essere soddisfatta con pochi racconti. ... Leggere solamente classici del passato e mai nulla di nuovo significa essere eccessivamente nostalgici, non pensi? Mi sembra quasi come la scusa delle persone anziane che sono troppo pigre per leggere qualcosa."""
Furudo Erika,"""... È così. Non leggo tanto quanto te, perciò ho la sensazione che mi batteresti in una discussione."""
Ushiromiya Battler,"""Io? Haha, io non leggo libri."""
Furudo Erika,"""..."""
,Battler sogghignò... ma Erika sapeva dal gioco precedente che ‘Battler’ era in realtà un lettore piuttosto avido.
,"Quindi, le sue parole parevano piuttosto una sfida."
Ushiromiya George,"""Se ti fidi così tanto delle tue capacità di ragionamento, devi essere davvero brava con i quiz e gli enigmi?"""
Ushiromiya Jessica,"""Oh, giusto. Maria, non ti eri portata un libro di quiz o qualcosa del genere?"""
Ushiromiya Maria,"""Uu-! Ce l'ho!!"""
,"Capendo che l'arrogante affermazione di Erika aveva reso l'atmosfera un po' più tesa, George cambiò agevolmente argomento."
,"Da quel momento, era più che chiaro che non si trattava dell'ospite carina che sembrava essere."
,Maria tolse dalla sua borsa un libro in cui erano scritti quiz ed enigmi e iniziò a leggerli a tutti.
,"Si potrebbe immaginare che sarebbe diventata una pacifica serata di quiz... ma, ovviamente, non è ciò che successe."
,"Proprio come aveva detto vantandosi, Erika ottenne un'impressionante media di risposte corrette e immediate..."
,Erika prese il controllo assoluto. ... Le sue millanterie iniziarono ad aumentare sempre più.
,George si pentì un pochino della scelta che aveva fatto mentre cambiava argomento.
Furudo Erika,"""106 incontri. Non c'è nemmeno bisogno di scrivere una tabella per il torneo."""
,La domanda “Quanti incontri servirebbero per un torneo con 107 squadre?” risolta in un istante da Erika.
Furudo Erika,"""Questo è più un test di conoscenza che un problema. Esiste una formula che dimostra che il numero di incontri è uguale al numero di squadre meno uno. ... Beh, se guardi solo gli esempi che mostrano tre incontri per quattro squadre e sette incontri per otto, dovrebbe essere facile capire la procedura."""
Ushiromiya Maria,"""Uu-! Erika, sei fantastica!"""
Ushiromiya Rosa,"""Erika Onee-chan, giusto?! Dillo."""
Ushiromiya Maria,"""Uu- Erika Onee-chan, sei fantastica."""
Ushiromiya Battler,"""Davvero impressionante. ... Quindi c'è un motivo se ti fai chiamare detective."""
Furudo Erika,"""Non riuscirei a fare molto bene la parte del detective se non fossi capace di districarmi con questo tipo di enigmi."""
Ushiromiya George,"""Incredibile. Sono sicuro che un domani riuscirai a diventare una vera detective."""
Furudo Erika,"""Beh, sono piuttosto sicura di esserlo già."""
,"Tutti i cugini pensavano le risposte alle domande, ma Erika rispondeva sempre per prima."
,"Rosa pensava che il fatto che Erika dicesse le risposte ad alta voce mentre gli altri ci stavano pensando anziché tenersele per se stessa fosse scortese, ma poiché Erika era un'ospite, Rosa decise di non farglielo notare."
,"... In realtà, Erika era perfettamente cosciente di ciò mentre rispondeva istantaneamente alle domande."
,"Ogni volta sogghignava apertamente, come se dicesse ‘non avete ancora risolto un problema tanto semplice?’"
Ushiromiya Kyrie,"""... Se sei la grande detective, non hai davvero bisogno di prenderla così tanto sul serio, no?"""
Furudo Erika,"""Buona osservazione. Sebbene queste siano domande infantili, le sto prendendo un po' troppo sul serio. ... Farò più attenzione, perciò, sentiamo la prossima domanda, per cortesia."""
Ushiromiya Battler,"""Bene, stavolta non perderò. Maria, la prossima domanda, per favore!"""
Ushiromiya Maria,"""Umm... hai un grande pezzo di formaggio. Un singolo taglio con un coltello può dividerlo in due parti. Qual è il minor numero di tagli che puoi fare per tagliarlo in otto parti? Uu-!"""
Ushiromiya George,"""Oh, questa la so. Quindi credo che stavolta non dirò nulla."""
,"George, agendo da adulto, impose un'atmosfera che tratterrebbe le persone dal rispondere subito anche se sapevano la risposta, mandando così un avvertimento ad Erika."
,"Sembrò che Erika avesse capito, e deviò il suo sguardo, sbuffando in modo derisorio."
Ushiromiya Natsuhi,"""... Per fare otto pezzi, dovrebbero essere abbastanza quattro tagli, giusto?"""
Ushiromiya Eva,"""È un'idiozia. Se la risposta fosse questa, si tratterebbe difficilmente di un problema."""
Ushiromiya Krauss,"""Hahaha. Ha ragione. Di solito, questi enigmi sono impostati in modo che la risposta sia un numero più piccolo di ciò che ci si aspetta. Però, come si potrebbe fare?"""
Ushiromiya Rudolf,"""... Oh, capito, capito. Puoi farlo solamente perché è formaggio."""
Ushiromiya Kyrie,"""Già. Se si provasse a farlo con un torta di compleanno, scoppierebbe una grande lite."""
Ushiromiya Hideyoshi,"""Wahahaha! Giusto. Lo si potrebbe fare col formaggio, ma non si dovrebbe tagliare una torta in questo modo."""
Ushiromiya Battler,"""Eh? Eh? Tutti voi conoscete la risposta?! Maledizione, sono l'unico che non la sa?!"""
Ushiromiya Jessica,"""Oh, ho capito! Ecco, e così bisogna pensare in tre dimensioni."""
Ushiromiya Battler,"""Aspetta, persino Jessica?! Non capisco! Cosa dovrei fareeeee?!"""
Ushiromiya Maria,"""Kihihihihihi, so la risposta. È scritta proprio qui. Kihihihihi."""
Ushiromiya Rosa,"""Non la sapevi finché non hai guardato, è così? *giggle*, hai capito? Battler-kun?"""
Nanjo Terumasa,"""Ho capito anche io. È qualcosa che si può fare perché si tratta di formaggio."""
Ushiromiya Battler,"""Gyah?! Persino il dottor Nanjo?! Per caso son solo io? Sono l'unico che non ci arriva?!"""
Furudo Erika,"""... Se provassimo a cuocere un pochino il tuo cervello, probabilmente diventerebbe flessibile come il formaggio. *giggle*giggle*..."""
Ushiromiya Battler,"""Non è qualcosa del tipo ‘usa zero tagli con il coltello e rompilo con le tuo mani’, vero?"""
Ushiromiya Jessica,"""Ovviamente no. È impossibile tagliare questo formaggio con qualcosa di diverso da un coltello."""
Ushiromiya George,"""Pensa al formaggio in tre dimensioni. Se ti viene difficile, potrebbe essere d'aiuto disegnarlo su un fazzoletto di carta."""
Ushiromiya Battler,"""Q-Quindi, abbiamo un grande pezzo di formaggio, no...? Poi usiamo un coltello per dividerlo in otto pezzi... Il coltello può tagliare solo con una linea dritta?"""
Ushiromiya Rosa,"""Sì, è così. Il coltello taglia solamente con linee dritte. ... Oh, ma ecco un suggerimento. Puoi tagliare solo con una linea dritta, ma sei libero di tagliare dovunque vuoi."""
Ushiromiya Rudolf,"""Prova a pensare a diversi modi con cui infilare il coltello."""
Ushiromiya Krauss,"""Forse dovresti provare a pensare fuori dagli schemi. Facci vedere cosa sai fare, Battler-kun."""
,C'è un grande pezzo di formaggio.
,Quante volte devi tagliarlo con un coltello per dividerlo in otto pezzi?
,È ovvio che si possa fare in quattro tagli.
,Può essere fatto con un numero di tagli ancora minore?
,"I suggerimenti dicevano che è qualcosa che si può fare perché è formaggio. {n}Se fosse una torta di compleanno, fare ciò non sarebbe permesso."
Ushiromiya Battler,"""... Formaggio. ... Formaggio. ... Qualcosa che si può fare perché è formaggio? {n}Oh... oooooooooooohh!! Ho capito, ho capito!! Sono stato totalmente ingannato! Non è qualcosa a cui si può pensare se si ha una testa dura...!"""
Furudo Erika,"""Sembra che finalmente ci sia arrivato. Spero che sia la risposta corretta."""
Ushiromiya Battler,"""È impossibile tagliare il formaggio con qualcosa di diverso da un coltello, giusto? Il coltello può solamente tagliare con delle linee dritte, giusto? {n}Non ci sono altre regole, giusto? Giusto?!"""
Ushiromiya Maria,"""Uu-. Non proprio."""
Ushiromiya Battler,"""Bene, allora dev'essere questa! Wheeew, era tosto... è quasi come un enigma!"""
Ushiromiya Jessica,"""Hahhahaha, è solo che non lo capirai mai se lo tagli sempre dall'alto. Si fanno due tagli dall'alto per ottenere quattro pezzi. Se lo lasci in questo modo e lo tagli da un lato, dividendolo in una parte superiore e una inferiore, ottieni quattro per due uguale otto pezzi!"""
Ushiromiya George,"""È una risposta a cui non puoi arrivare se non pensi in tre dimensioni. {n}In altre parole, la risposta corretta è tre."""
Ushiromiya Battler,"""... Huh? Davvero? Io... ho pensato che la risposta esatta fosse uno."""
Ushiromiya Hideyoshi,"""Wahahahaha! Che razza di magia hai usato?! È impossibile riuscire a risolverlo con un solo taglio."""
Ushiromiya Rosa,"""*giggle*. Questo non è un enigma, è solamente un normale problema di matematica."""
Ushiromiya Battler,"""... Eh? Oh... davvero...? Mmmmh, ho pensato subito al metodo dei tre tagli... ma ho immaginato che fosse troppo facile, quindi credo di averlo rigirato un po' troppo..."""
Ushiromiya Maria,"""... La risposta di Battler è più piccola di quella del libro. Battler ha ragione?"""
Furudo Erika,"""Sì, è giusta. ... Battler-san ha ragione. La risposta giusta è un taglio."""
,"Battler era felice che qualcuno avesse confermato la sua risposta. ... Però, ad un certo punto, il viso di Erika aveva perso la sua vivacità."
Furudo Erika,"""... Pensare che un umano, oltre a me stessa, abbia risposto uno... e che tra tutte le persone, sia tu."""
Ushiromiya Battler,"""Anche la tua risposta era uno, Erika? ... Suppongo che anche tu stavi pensando fuori dagli schemi."""
Furudo Erika,"""Sarebbe davvero folle decidere arbitrariamente la forma solo perché avete sentito che era un pezzo di formaggio."""
Ushiromiya Ange,"""È impossibile. Onii-chan ha sbagliato, non è vero? Come si potrebbe dividerlo in otto pezzi con meno di tre tagli?"""
{f:5:Featherine},"""Che sciocca, figlia dell'uomo. *giggle*giggle*... Dice di tagliarlo in otto pezzi, ma non è scritto da nessuna parte che debbano essere di uguale misura..."""
Ushiromiya Ange,"""È impossibile comunque. Lo tagli con qualcosa di diverso da un coltello?"""
{f:5:Featherine},"""Le regole dicono che solo il coltello lo può tagliare, e che il coltello può solo fare linee dritte. D'altro canto, le regole non dicono nulla oltre a ciò... infatti, la forma del formaggio non è mai stata specificata."""
Ushiromiya Battler,"""Capisco... quando avete sentito ‘un grande pezzo di formaggio’, avete pensato ad un cilindro piatto, come il Camembert. ... Io stavo pensando al formaggio a fette, come quello che si mette sui toast a colazione. ... Dopotutto, di solito non ho a che fare con interi blocchi di formaggio da tagliare con un coltello."""
Furudo Erika,"""... Nelle regole non è specificata la forma del formaggio. Un errore di chi ha scritto il libro. Immagino che ci sia un'immagine di un cilindro di formaggio nel libro di Maria-san."""
Ushiromiya Maria,"""Uu-. C'è. Proprio qui."""
,"Come Erika aveva creduto, il libro che Maria teneva conteneva l'illustrazione di un pezzo di formaggio, proprio come Erika lo aveva descritto."
,"... Con del formaggio con questa forma, tre tagli sarebbe davvero la risposta corretta."
,Lo si taglia orizzontalmente e verticalmente dall'alto per farne quattro pezzi. {n}Poi si taglia da un lato per raddoppiarli e ottenerne otto.
,"Però, poiché questa illustrazione non è stata mostrata, l'interpretazione del formaggio è stata lasciata ai lettori."
Ushiromiya Kyrie,"""... Avete ragione. Quando il problema è stato esposto, non è stato detto nulla riguardo la forma del formaggio o la sua flessibilità."""
Furudo Erika,"""Esattamente. Sembra che Battler-san sia stato il più flessibile per quanto riguarda il cervello e il formaggio."""
Ushiromiya Jessica,"""Io... non capisco. Come fa l'averlo a fette a rendere possibile il dividerlo in otto parti con un solo taglio?"""
Furudo Erika,"""Perché non proviamo con quel fazzoletto di carta? Facciamo finta che sia una fetta di formaggio."""
Ushiromiya Battler,"""... Si fa così. Lo pieghi come una fisarmonica. ... Quante volte bisogna piegarlo per farne otto sezioni...?"""
Furudo Erika,"""Sei volte."""
,"Per piegarlo come una fisarmonica, si alternano pieghe verso l'alto a pieghe verso il basso."
,"Una volta fatto per sei volte, sembra come la parte laterale di una fisarmonica."
Ushiromiya Battler,"""Il formaggio normale si spezzerebbe se provassi a piegarlo così... ma le regole dicono che questo formaggio non può essere tagliato a meno che non usi un coltello, giusto...?"""
Furudo Erika,"""Già, per quello non vi è alcun problema. Dopotutto, questo è un formaggio magico che può essere tagliato solo da un coltello."""
Ushiromiya Battler,"""Dopo averlo piegato... se inizi dall'alto e fai un taglio verso il basso dal centro..."""
Ushiromiya George,"""... Ha... Hai ragione. ... Ci sono otto parti."""
Ushiromiya Jessica,"""A-Aspetta un secondo. In questo modo le parti non sono tutte uguali, no...?!"""
Furudo Erika,"""... Tutto ciò che l'ideatore del problema ha detto era di tagliarlo in otto pezzi. Non ha detto nulla sul fatto che i pezzi debbano essere uguali. ... Beh, se si cambia il modo con cui lo si piega, è possibile farli tutti della stessa misura, ma non vorrei confondere voi, persone ottuse, con la spiegazione. Eheheheheheheheheheh..."""
Nanjo Terumasa,"""Oh... ooooooohhh..."""
,"Per un momento, ognuno rimase stordito..."
,Battler aveva raggiunto una risposta di gran lunga migliore di tre pensando al problema come se fosse un enigma.
,Erika sapeva già entrambe le risposte ad aveva persino notato un errore nel libro.
,... Gli altri non poterono fare altro che fissare quei due esterrefatti.
Ushiromiya Rosa,"""I... Incredibile. ... Quindi eravamo noi quelli con la testa dura...?"""
Nanjo Terumasa,"""Che... fallimento."""
Ushiromiya Kyrie,"""Stavamo pensando a tre dimensioni... ma sembra che Battler-kun ed Erika-chan abbiano pensato in una dimensione più alta."""
Furudo Erika,"""... A quanto pare, il gioco con la strega ti ha temprato molto. ... I problemi senza regole specifiche―in altre parole, tutte le cose non coperte dalla verità rossa―sono lasciate all'interpretazione dell'osservatore. ... È il metodo più basilare per costruire delle aperture nelle stanze chiuse della strega."""
Ushiromiya Battler,"""Di cosa stai parlando...? È una citazione presa da qualche romanzo...?"""
Furudo Erika,"""... Beh, chiamiamola così per ora, va bene? Comunque, suppongo che questo significhi che le menti di tutti sono rigide quanto del formaggio duro come la roccia. *giggle*giggle*giggle*...!"""
,"Senza alcuna moderazione, Erika guardò tutti e sorrise sarcasticamente..."
,"Solo Maria non si accorse del veleno in quella risata, poiché girò felicemente la pagina del suo libro."
Ushiromiya Maria,"""Uu-!! Allora passiamo al prossimo problema. Hai tre tazze e sei monete. {n}Dividi le monete in modo che ce ne siano una in una tazza, due nell'altra, e tre nell'ultima. Uu-!"""
Ushiromiya Jessica,"""Aspetta, è facile."
Ushiromiya Jessica,"Non bisogna fare altro che mettere una moneta nella prima tazza, due nell'altra, e tre nell'ultima ed è finito."""
Ushiromiya Maria,"""Però, si può fare la stessa cosa con solo cinque monete?! Uu-!!"""
Furudo Erika,"""Ecco un altro problema convenzionale. Non ditemi che avete bisogno di sprecare diversi preziosi secondi con un problema come questo...?"""
,"Da quel momento, Erika si guardò attorno con uno sguardo sgradevole, agendo in un modo completamente inappropriato, sia per un ospite, sia per qualcuno della sua età..."
,Non era più un'ospite che sarebbe rimasta fino a che la tempesta non sarebbe passata.
,Si era trasformata in un'ospite irritante che non se ne sarebbe andata finché la tempesta non sarebbe passata...
,"Tutti lo pensarono, ma non riuscirono a dirlo ad alta voce..."
Ushiromiya George,"""Ah... oh, giusto, parlando di problemi con le monete, ho sentito che si può capire se si è bravi o meno con le bacchette vedendo se si riesce a prendere delle monete con esse..."""
Furudo Erika,"""Bacchette! Sì, bacchette, esatto. Le bacchette sono l'utensile più elegante di tutto il pianeta. Toccare e tagliare le cose con forchette e coltelli è così barbarico! Le bacchette sono le migliori. Per me, usare le bacchette è davvero un'arte."""
,Jessica era sul punto di dire ‘Le bacchette non sono dei semplici bastoncini?’... ma si fermò appena in tempo.
,Si accorse che era meglio che George prendesse il controllo per il momento...
Ushiromiya George,"""Ho qui una moneta, vorresti sfidarmi? Sono abbastanza bravo con le bacchette."""
Ushiromiya Hideyoshi,"""G-Già... abbiamo allenato George molto bene con le bacchette."""
Ushiromiya Krauss,"""Vero. È l'educazione ciò che porta alle buone maniere a tavola. Erika-san è stata davvero impressionante."""
Ushiromiya Rudolf,"""Vi darò anch'io delle monete. Forse sarà più divertente se ce ne sono di più."""
Ushiromiya Natsuhi,"""Jessica. Guarda attentamente e impara."""
Ushiromiya Jessica,"""M-Maledizione...!"""
Ushiromiya George,"""Bene, andiamo. Vediamo chi riuscirà a mettere il maggior numero di monete nel proprio piatto."""
Furudo Erika,"""Forza, allora!! Bacchette, bacchette, haah, haah!!"""
,"... Questa volta, George aveva portato la conversazione in una buona direzione."
,"Ognuno comprese, e aiutarono uno dei due con questa sfida di bacchette e a cambiare argomento."
,Ora erano completamente coscienti del fatto che Erika fosse estremamente orgogliosa della sua intelligenza.
,"E, a quanto pare, aveva la cattiva abitudine di usarla per disprezzare le altre persone."
,"Fece girare le sue bacchette con l'abile mano di un giocoliere, fissando le monete sparse sul tavolo come un cane che chiede del cibo..."
,"... L'inquietante rumore del vento si era mischiato a quello della pioggia, e ora sembrava l'ululato di qualche bestia mostruosa."
,"Proprio quando sembrava che stesse piangendo in modo triste, diventava improvvisamente un ruggito e si abbatteva contro la finestra, colpendo maggiormente la paura e il disagio dentro di me..."
,"La luce proveniente dal corridoio entrò attraverso la piccola apertura della porta leggermente socchiusa... e sembrava portare con sé delle risate calde e felici, ma molto distanti..."
,Sono sicuro che tutti si stiano divertendo nella sala da pranzo o da qualche altra parte...
,Voglio andarci il più presto possibile...
,... Ci sarà sicuramente la mia famiglia... odio stare tutto solo in un posto come questo...
,... Papà... Mamma...
,"Provai testardamente più e più volte ad aprire la porta, ma la spietata catena non permetteva che la porta si aprisse più di così."
,"Anzi, il sentirmi così vicino ad una via di uscita mi rendeva ancora più impaziente."
,... Deglutendo e provando ad ingoiare la paura che si nascondeva dietro di me... chiusi con calma la porta.
,La luce che entra dalla fessura... è solo una trappola.
,"Questa è una catena di ferro, che cerca di tenermi confinato qui per l'eternità facendomi pensare che sono ad un passo dall'uscire dalla porta che in realtà non si aprirà mai..."
,Devo uscire da questa stanza spaventosa... il prima possibile...
,"Quando chiusi la porta, tutto ciò che riempiva la stanza fu il suono spaventoso del vento e della pioggia."
,Il vento che ogni tanto soffiava e sbatteva sul telaio delle finestre era paragonabile ad un mostro in gabbia che percuoteva le sbarre...
,... Ero così spaventato da quel mostro... non potevo fare a meno di distogliere il mio sguardo dalla finestra.
,"Devo cercare. Se non posso uscire dalla porta, devo trovare un'altra via d'uscita..."
,Proprio a lato della porta vi era un armadio.
,"Dentro c'era appena lo spazio per appendere i cappotti. ... Ovviamente, non era connesso a qualche luogo all'esterno della stanza."
,"Se questo fosse nascondino, probabilmente sarebbe divertente nascondersi lì dentro."
,"Tuttavia, all'interno di questa stanza spaventosa... non sarebbe molto diverso dall'entrare nella mia bara..."
,... Se entro... forse non sarò in grado di uscirne in seguito.
,"Questa paura che non potevo comprendere fece scorrere un brivido lungo la mia schiena, e chiusi la porta dell'armadio in fretta e furia..."
,Rimane... soltanto una porta.
,"Quando la aprii, scoprii che era il bagno."
,"... Ovviamente, non c'erano uscite. Non c'era nemmeno una finestra."
,"Se girassi il rubinetto, forse uscirebbe dell'acqua... che sparirebbe giù per il tubo e scorrerebbe via... ma non posso uscire in questo modo."
,"... A meno che non entri nel tubo, togliendo il tappo, facendo a brandelli la mia carne e le mie ossa..."
,"Ebbi la sensazione che questa fosse l'unica via d'uscita, quindi il tappo nero nel lavandino sembrava estremamente terrificante..."
,"Provai in ogni modo, sia mentalmente che fisicamente, ma non c'era davvero modo di uscire attraverso il bagno..."
,Poi c'è... la finestra.
,Oltre la finestra c'è l'oscurità più profonda. Il vento furioso e la pioggia sbattono contro il vento...
,"L'oscurità oltre la finestra poteva essere spiazzante, ma non me ne importava davvero, mi bastava uscire da questa stanza."
,"Tuttavia, la finestra... era serrata."
,"Esattamente al centro della finestra, che era fatta in modo da aprirsi come una doppia porta, vi erano diverse orrende catene di metallo."
,"Era ancora più snervante della catena sulla porta, come una strana cicatrice su qualche mostro bizzarro."
,"Il vento e la pioggia sbattevano contro il telaio della porta scuotendolo, facendolo scricchiolare sonoramente."
,"Tuttavia, a differenza della porta, questa non si apriva nemmeno un po'."
,... Ne... ho abbastanza.
,"Avanti, smettila... che diavolo è questa stanza...?"
,"Ne ho abbastanza di questa stanza orribile... basta, basta, basta, basta...!"
,È impossibile uscire eccetto che dalla porta e dalla finestra.
,"E a differenza della porta robusta, sembrava che la finestra potesse essere rotta."
,La sfonderò.
,"... Se lo colpissi con una sedia, il vetro potrebbe rompersi."
,Potrei addirittura rompere il telaio in legno attorno alla finestra.
,Tutto ciò che devo fare è aprire un varco grande abbastanza da passarci attraverso.
,... Afferrai una sedia dall'aspetto antico e tornai indietro verso la finestra.
,A... Aaaaaaaaaaaaahhhh...!
,Frantumala. Ancora e ancora.
,"Il vetro si ruppe con un suono violento, e il telaio scricchiolò."
,"Frantumala, frantumala. Ancora e ancora."
,Se solo potessi rompere il telaio in legno...!
,... Dannazione... che... diavolo...
,Anche se il vetro era stato fatto a pezzi... anche se la fredda pioggia che entrava mi tormentava... semplicemente non riuscivo a spaccare quel telaio...!
,Non c'erano sbarre di ferro. Erano solo delle sottili aste di legno...
,"Anche se sono tanto fragile da scricchiolare, perché non si rompono...?!"
,"No aspetta, forse sta per rompersi. E se provassi a colpirlo da un angolo diverso invece di continuare ad attaccarlo frontalmente?"
,"Misi la mano fuori attraverso il buco nella finestra, afferrai il telaio con la mano destra, e cercai di romperlo agitandolo da entrambi i lati."
,La mia mano sinistra iniziava a congelarsi per il vento e la pioggia...
,"... Mentre scuotevo, frammenti di vetro che fuoriuscivano dalla finestra rotta si incagliavano dentro di me, e il mio polso si cosparse in fretta di sangue."
,"Ma... se solo potessi uscire di qui, questo dolore non sarebbe un grande problema."
,Ma... non posso uscire. Sono bloccato. Non si aprirà... non posso romperla...!
,"Più scuotevo il telaio con violenza, più i frammenti di vetro si infilavano nel mio polso sinistro, causandomi un dolore atroce. ... Aspetta, cosa... huh? Ow... owowowowow?!"
,"Prima che me ne accorgessi, i frammenti sul telaio si erano estesi verso l'esterno."
,Era come se un'orrenda bestia stesse cercando di staccarmi la mano con dei denti di vetro.
,Non era come se sentissi che stavano crescendo verso l'esterno.
,"Si stavano davvero allungando davanti ai miei occhi... aaaah, e stanno facendo a pezzi la mia mano...!!"
,"Provai disperatamente a tirare fuori la mano, ma si erano già infilati in profondità nel mio polso, e non potevo muoverlo."
,"Ci misi tutta la mia forza, ma faceva solamente più male, e il vetro non si muoveva neanche...!"
,"Ma... che... diavolo...?!! M-Maledizione, lasciami andare... lasciami, lasciami..!!"
,"Colpii ripetutamente il vetro con la mia mano destra, ma servì solo a ferirla e non servì a nulla per liberare l'altra mano..."
,"Proprio in quel momento... la mia mano sinistra, che era ancora bloccata fuori ed esposta alla pioggia, strisciò contro... qualcosa di viscido..."
,C... Che?!
,"Non poteva essere una foglia spazzata via dal vento, niente del genere...!"
,Voglio dire... pare proprio il tocco della mano inzuppata di pioggia di qualcuno...
,Proprio allora... si strinse forte attorno alla mia mano sinistra.
,Quando sentii le cinque dita... sapevo che quella stessa persona nell'oscurità all'esterno stava toccando la mia mano sinistra.
,E... sì... so chi è...
,È la strega... la terribile strega che controlla la notte di Rokkenjima...
,Le due mani inzuppate di pioggia gelata... accarezzarono gentilmente la mia mano sinistra.
,"Tuttavia, nonostante potessi dire grazie al tatto ciò che stava accadendo, non potevo vedere nulla nell'oscurità lì fuori..."
,Poi... lo sentii intorno alle mie dita... e girò all'insù il mio anulare.
,O- Owowowooow... S... Sta per rompersi... gyaaah...!
,"... In quel momento, per la prima volta vidi qualcosa nell'oscurità. Era bianco."
,L'oscurità... sorrideva... e digrignava i suoi denti bianchi.
,"Allora... quella bocca piena di denti estremamente bianchi, che si erano allineati al fianco del mio dito rigirato... si spalancò..."
,E... Eeek......
,Stava di certo ridendo di me nell'oscurità.
,"Dopotutto, quella bocca spaventosa si stava piegando all'insù in un grande sorriso."
,Avevo un'idea tremenda di cosa stesse cercando di fare al mio dito.
,Un brivido mi corse lungo la schiena.
,"... Ho resistito quanto più potevo, ma le zanne di vetro proprio non lasciavano andare la mia mano sinistra."
,E allora... morse gentilmente il mio dito.
,... Carne e ossa furono schiacciati e strappati via in un attimo...
,*crunch* *rip* *tear* *squelch*... *splat*.
Furudo Erika,"""... Hai sentito qualcosa?"""
Ushiromiya George,"""Credo di averlo sentito anch'io. Sembrava una porta che si chiudeva..."""
Ushiromiya Jessica,"""Probabilmente è solo il vento che sbatte contro una finestra. Heheh, dopotutto questa è una vecchia villa malandata."""
Ushiromiya Battler,"""Già, è un po' spaventoso. Quando ero un bambino sei anni fa, ricordo di aver passato molte notti col timore che la strega stesse davvero girando per la villa."""
Ushiromiya Maria,"""Uu- esiste! Beatrice esiste!"""
Furudo Erika,"""... Cosa c'è alla fine di questo corridoio?"""
Shannon,"""Ci sono delle stanze per gli ospiti, ma al momento non sono utilizzate."""
Ushiromiya George,"""Già. Dopotutto, abbiamo la casa per gli ospiti ora. In precedenza stavamo sempre in queste stanze per gli ospiti."""
Ushiromiya Battler,"""Già, lo ricordo anch'io. Quando l'ho vista oggi, sono rimasto sorpreso da quanto fosse bella."""
Ushiromiya Jessica,"""Beh, è perché è stata appena costruita. Vorrei tanto spostare lì la mia stanza. Shannon, anche la stanza di Erika-san è nella casa degli ospiti, giusto?"""
Shannon,"""Sì. Abbiamo preparato una stanza per lei nella casa degli ospiti."""
Furudo Erika,"""... E, dato che la casa degli ospiti è abbastanza lontana dalla villa... in ogni caso, non puoi sentire cosa stia accadendo nell'una dall'altra."""
Ushiromiya Battler,"""Heh. Sei ancora in modalità detective? Ihihi, sembra che rimarrai delusa quando domattina ci sveglieremo e potremo augurarci buona giornata a vicenda."""
Furudo Erika,"""*giggle* Già. Sarebbe problematico se il nostro numero non fosse diminuito entro domattina. Vero?"""
Shannon,"""P... Permettetemi di guidarvi alla casa degli ospiti..."""
,Apparentemente gli adulti stavano per iniziare una conversazione che i bambini non avrebbero dovuto ascoltare. ... La vera riunione di famiglia stava per iniziare.
,"Mentre i ragazzi ed Erika seguivano Shannon verso la casa degli ospiti, loro passavano lungo l'ingresso..."
Ushiromiya George,"""Sembra che ora stia piovendo molto più di prima."""
Ushiromiya Battler,"""... Magari dovremmo restare a guardare la TV in salotto finché non spiove un po'?"""
Ushiromiya Maria,"""Mamma ha detto di tornare alla casa degli ospiti. Dobbiamo andare o si arrabbierà. Uu-."""
Ushiromiya Jessica,"""Credo che sarà tutto più tranquillo lì... sono felicissima di stare lontano dalle voci e dalle facce stressanti dei miei genitori."""
Furudo Erika,"""... *giggle*giggle*. Sembra che tutto stia andando al suo posto."""
,Erika ridacchiò con un'espressione apertamente indiscreta sul volto.
Shannon,"""Andrò a preparare degli ombrelli per tutti. Vi prego di aspettare qui."""
Furudo Erika,"""Oh, un attimo solo. È da un po' che me lo chiedo. ... Chi è la donna in quel ritratto?"""
Furudo Erika,"Beh, ad essere onesti, so già che è il ritratto di Beato."
Furudo Erika,"... Eppure, nell'ultimo gioco ci siamo solo passati davanti, cosa non divertente."
,"Erika sussurrò queste parole, ma ovviamente nessuno la sentì."
Shannon,"""... Questa è la benefattrice del padrone, Beatrice-sama."""
Ushiromiya George,"""Ho sentito dire che ha donato al Nonno un'enorme quantità di oro, quindi è lei che dovremmo ringraziare per la rinascita della famiglia Ushiromiya."""
Ushiromiya Jessica,"""... È solo una strega delle illusioni del Nonno. Dicono che il suo fantasma vaghi per i corridoi della villa di notte."""
Ushiromiya Battler,"""Ehi, smettila... quella storia mi ha sempre spaventato quando ero piccolo, così tanto da non poter restare alla villa di notte."""
Ushiromiya George,"""Oh, giusto, è vero. E ora, sei anni dopo?"""
Ushiromiya Battler,"""Me ne ero completamente dimenticato, ma guardando questo ritratto posso sentire quella vecchia paura che ritorna."""
Ushiromiya Maria,"""Uu-. Beatrice non fa paura. Almeno, finché la rispetti. Se non lo fai... kihihihihihihihihihihihihihihihihi! Giusto, Shannon?!"""
Shannon,"""Uh... sì. ... Quelle voci esistono anche tra i domestici. ... Voci riguardo domestici che nei turni di notte urtano figure misteriose... o vedono farfalle dorate..."""
Ushiromiya Jessica,"""Già, è stato l'anno scorso o l'anno prima? Un domestico non è caduto dalle scale ferendosi così gravemente da licenziarsi? Non c'era una voce riguardo al fatto che fosse la maledizione di Beatrice? Ihhihihihi{p:0:～}!"""
,"Jessica la raccontò come se fosse una storia di fantasmi, cercando di spaventare Erika, ma Erika si limitò soltanto a ridere sdegnosamente."
Ushiromiya Battler,"""A-Avanti, è spaventoso... probabilmente è stato solo un incidente, giusto? {n}Solo una coincidenza?"""
Ushiromiya George,"""... È accaduto subito dopo che il Nonno ha fatto appendere il ritratto, quindi probabilmente è stato due anni fa. ... Infatti, se ricordo, questa è la scala da cui è caduto quel domestico, giusto? """
Ushiromiya Jessica,"""Già. Dopotutto, questo ritratto enorme salta subito all'occhio. Subito dopo la sua affissione, tutti hanno iniziato a discutere su cosa potesse essere. ... E quindi, dato che l'incidente avvenne poco tempo dopo, la gente ha iniziato a chiamarla la maledizione di Beatrice."""
Furudo Erika,"""Quindi, queste storie di fantasmi su Beatrice hanno iniziato a diffondersi dopo l'affissione del ritratto...?"""
Shannon,"""... N-No. Voci sul fantasma di Beatrice-sama erano presenti anche da prima. Tuttavia, credo che queste storie siano aumentate da quando è stato appeso il ritratto..."""
Ushiromiya George,"""... Prima di allora, anche se avevo sentito parlare della strega Beatrice, non avevano nelle loro menti un'immagine di come fosse. Immagino che questo dipinto abbia dato loro un'immagine distinta, rinforzando ancora di più quelle voci."""
Furudo Erika,"""Quindi... chi ha iniziato a parlare della strega Beatrice?"""
Ushiromiya Jessica,"""Il Nonno. Si è infuriato e ha iniziato a gridare qualcosa riguardo ‘la mia amata strega Beatri{p:0:～}ce’. Anche se prima di vedere il ritratto non avevamo idea di come apparisse."""
Ushiromiya Battler,"""Non c'è da sorprendersi se esistono un paio di storie di fantasmi con un ritratto spaventoso come quello in giro. Ti imbatteresti sempre in storie di fantasmi su cose come il ritratto di Beethoven in un'aula di musica o la statua del fondatore della scuola."""
Furudo Erika,"""... Vero. Non sarebbe strano se in una vecchia, oscura villa con in sottofondo il suono del vento e della pioggia esistesse qualche storia di fantasmi per molto tempo. ... Beh, non è altro che una storia di fantasmi, un'illusione, una favola. Vale meno delle ciance di un cretino mezzo addormentato."""
,Erika guardò in alto verso il ritratto sorridendo con aria ostile...
,"Come se avesse sentito che quel sorriso fosse una mancanza di rispetto nei confronti di Beato, il volto di Maria si fece scuro."
Ushiromiya Maria,"""... Uu-. Beatrice esiste. Se dici cose del genere, proverai di sicuro la maledizione della strega."""
Furudo Erika,"""Oh, che paura. Per favore, maledicimi se puoi, Beatrice. ... *giggle*giggle*."""
Ushiromiya Battler,"""Ihihi. Quindi, se domattina ti ritroveremo misteriosamente morta, sarà l'inizio di un caso di delitti della strega. ... Sei il detective, giusto? Se il detective morisse all'inizio non sarebbe un po' troppo estremo?"""
Furudo Erika,"""Ah, sarebbe un problema. Sarebbe d'ostacolo per l'ispezione della scena del crimine. ... Capisco, anche le regole di Knox non proibiscono che il detective venga ucciso."""
Ushiromiya Maria,"""Ho una buona cosa! ... È un talismano che ti proteggerà dalla maledizione di Beatrice...!"""
Ushiromiya Battler,"""Un talismano? Hai un talismano per qualcosa del genere?"""
,"Dopo aver frugato nella sua borsa, Maria tirò fuori un filo di perle con attaccato un medaglione con sopra uno scorpione. ... Sembrava un piccolo premio di una sala giochi o qualcosa di simile."
Furudo Erika,"""Cosa sono questi?"""
Ushiromiya Maria,"""Uu-! Sono talismani anti-magia! Il loro effetto è molto debole, ma se li usi, sarai di certo in grado di evitare per tutta la notte la maledizione di Beatrice."""
Shannon,"""Ho sentito dire che anche le ragnatele sono utili per respingere la magia."""
Ushiromiya Maria,"""Uu-. Probabilmente è perché Beato è l'incarnazione di una farfalla."""
Ushiromiya Jessica,"""Huh? Non erano gli spiriti malvagi di Akujikishima che erano deboli alle ragnatele? Kumasawa-san ne sa un sacco su quel genere di cose."""
Furudo Erika,"""... Streghe... e spiriti malvagi? Heheh, si sta facendo interessante. {n}Vi dispiacerebbe raccontarmelo più nel dettaglio quando saremo alla casa degli ospiti?"""
Shannon,"""Ecco gli ombrelli per tutti quanti. Sta ancora piovendo molto forte fuori, quindi fate attenzione per favore."""
,Shannon distribuì gli ombrelli che aveva portato. Tutti quanti si diressero verso l'uscita...
,"In seguito, quando non rimase nessuno davanti al ritratto... apparve una farfalla dorata."
,"Poi, espandendosi in un turbinio color oro, prese forma umana."
,"Nell'atrio, vuoto ora che i ragazzi se ne erano andati... Beato era sola e in silenzio, mentre guardava il ritratto che la raffigurava..."
{f:5:Beatrice},"""..."""
,"Senza dubbio, la figura in esso dipinta era come una sua immagine allo specchio."
,"Tuttavia, le sembrò come se gli occhi e l'espressione di lei... fossero un poco differenti dai suoi."
,"Dal suo punto di vista, mentre la donna del ritratto era quasi infinitamente simile a se stessa... era altrettanto sicuramente un'altra persona completamente diversa."
{f:5:Beatrice},"""... Chi... sei tu? ... Ti prego, dimmi che tipo di persona sei..."""
,"Beato aveva già finito di leggere i Frammenti dall'archivio di Featherine, che mostravano le storie di tutti i giochi fino ad ora."
,"Tuttavia, la strega chiamata Beatrice che era rappresentata in essi... era molto diversa da lei."
,"... Alla fine, era sembrato come se quella strega e Battler si fossero avvicinati giusto un poco come rivali... ma per la maggior parte del tempo, Beatrice aveva soltanto preso in giro Battler ancora e ancora in quasi tutte le storie."
,"Anche se la cosa la riguardava, non aveva idea del perché Beatrice avesse tormentato così tanto Battler quando doveva essere nata per il suo bene."
,... Tutto ciò che aveva appreso dall'archivio di Featherine... era che la precedente Beato era una persona totalmente diversa che andava al di là della comprensione...
{f:5:Beatrice},"""... Cosa ti è successo? ... Io sono un tuo uovo. Un pulcino. ... Le tue ali sarebbero dovute esistere per il bene di mio Padre. ... Quand'è che te ne hanno strappata una... e sei diventata così tanto diversa...?"""
,Aveva ascoltato la conversazione che Battler e gli altri avevano avuto poco prima.
,Beatrice non sopporta gli amuleti a forma di scorpione...? Beatrice detesta le ragnatele...?
,"Non è che avrebbe voluto toccare una di quelle cose se ne avesse avuto l'occasione, ma non sarebbe successo nulla di male se l'avesse fatto."
,... Il fatto che non le dessero fastidio quando le aveva attorno era... una prova che non era Beatrice...?
,"Anche se riguardava se stessa... non ne capiva nulla. Perciò, osservò con calma i suoi stessi occhi nel ritratto."
,Le sembrava come se la verità fosse nascosta dietro a quegli occhi...
,"... Beato, lentamente... si avvicinò al ritratto..."
,E poi... lo toccò lievemente...
,"Come lo fece, le sembrò che il ritratto si strappasse un poco."
,... Sì. Questa è... una porta.
,"Una porta per il lungo percorso che porta alla Strega Dorata, Beatrice..."
,Beato ebbe un capogiro.
,"... Perse l'equilibrio, sentendosi come se il mondo si stesse contorcendo attorno a lei."
,"Poi, non riuscì più a distinguere l'alto dal basso... e fu trascinata giù."
,"*plunk* Con un suono dolce, come d'acqua... Beato fu risucchiata nel ritratto..."
,Il mondo al suo interno... era completamente nero.
,"Tuttavia, non vi era nulla di inquietante in ciò."
,"Era un'oscurità confortevole, come quando ci si copre la testa con le coperte di notte."
,Beato... capì. Questo mondo era dentro se stessa.
,"... Perciò, a dispetto dell'oscurità, sentì un caldo abbraccio."
,Finché non chiedeva niente... questo mondo non avrebbe chiesto nulla da lei.
,Ma non poteva rimanere così. ... Non voleva spendere un'eternità all'interno dell'oscurità di questo mondo.
,"Già, devo uscire dal mio uovo. Questa oscurità è il guscio che circonda la farfalla dorata chiamata Beatrice."
{f:5:Beatrice},"""... Io nascerò... per il bene di mio Padre. ... Nascerò per vivere per lui e per servirlo."""
,"Prese il suo obiettivo... la sua ragione per essere nata... e la espresse a parole. Come in risposta a queste parole, il sigillo sul guscio cominciò a sciogliersi..."
,Nell'oscurità apparvero delle crepe... e una luce brillante avvolse il mondo...
,E così... Beatrice... nacque.
{f:5:Beatrice},"""... Huh...?"""
,"""...?"""
,Stavo lì... assieme ad un'altra me.
,"Per un secondo, pensai che la me stessa che avevo di fronte fosse la vera Beatrice, quella a cui volevo assomigliare di più."
,"Tuttavia, mi stava guardando con gli stessi occhi sconcertati... perciò capii che le cose non stavano proprio così."
,... Già. ... Non ero la sola nata dall'uovo.
,Era nata anche lei.
,"... La mia gemella? No, sento che la faccenda è un po' diversa."
,Come posso spiegarlo? ... Ad entrambe manca qualcosa e siamo immature.
,Sì. Siamo entrambe pulcini... ma siamo anche... frammenti della vera Beatrice.
,Sembrava come se potessimo diventare la vera Beatrice assieme.
,"... Nessuno ce l'aveva spiegato. Tuttavia, l'avevamo capito per istinto..."
,Decisi di parlare a quest'altra me.
,"A meno che non faccio la sua conoscenza e divento una cosa sola con lei, non sarò in grado di diventare la Beatrice che mio Padre desidera..."
,"In altre parole, la cosa che mio Padre vuole da me... e per cui era così affranto quando ha scoperto che mi mancava... dev'essere qualcosa che lei possiede..."
{f:5:Beatrice},"""... B... Buongiorno...?"""
,"""......"""
,"La Beatrice dai capelli sciolti mi guardò dubbiosa più volte, poi finalmente parlò."
,"""... Perché... hai il mio stesso volto...?"""
,Anche la vera Beatrice parlava in quel modo. ... Sembra che abbia davvero qualcosa che a me manca.
{f:5:Beatrice},"""B... Beh... non lo so neanch'io."""
,"""Io sono la Strega Dorata, Beatrice. E tu sei?"""
{f:5:Beatrice},"""A-Anch'io sono... Beatrice. Sono nata con lo scopo di servire Ushiromiya Battler."""
{f:5:Beatrice},"""... Io sono la Strega Dorata e la padrona della notte di Rokkenjima. {n}Conosco Ushiromiya Battler, ma trovo difficile immaginare perché dovrei servire un ragazzino come lui."""
,Realizzai che il pensiero che avevo avuto un secondo fa... che insieme avremmo potuto diventare la vera Beatrice... doveva essere senza dubbio la verità.
,"... Anche se la persona di fronte a me possiede la parte che la rende una strega, che a me manca, non ha la missione di vivere per il bene di Ushiromiya Battler."
,Lei ha ciò che non so... e sono sicura di avere qualcosa che lei non ha.
{f:5:Beatrice},"""Noi due siamo sicuramente una sola esistenza. ... Quasi come gemelle."""
{f:5:Beatrice},"""... No, non è così. Tu sei la mia Sorellina. Io ero qui da molto prima che tu nascessi."""
{f:5:Beatrice},"""Huh? È... è così...?"""
,Sono nata dopo...
,"... Allora, questo significa che la missione di vivere per il bene di Ushiromiya Battler è nata dopo...?"
,"Tuttavia, non credo che la mia esistenza sia qualcosa di effimero e intangibile come una missione."
,... Ho abbastanza personalità per pensare e agire come sto facendo ora.
,"Per cui, la strega Beato e io siamo persone diverse, entrambe possediamo qualcosa che all'altra manca."
,"In quel senso... magari è appropriato per noi chiamarci sorelle, come dice lei."
{f:5:Beatrice},"""I... Io voglio saperne di più su di te."""
{f:5:Beatrice},"""Anch'io voglio sapere. Capisco che tu sei anche ‘me’. ... Perché tu parli in quella maniera, e perché devi servire Battler? Finché non riusciamo a capirlo, sembra che rimarremo entrambe immature."""
{f:5:Beatrice},"""... Io... voglio diventare una Beatrice completa."""
{f:5:Beatrice},"""Finché non sei nata, io ero completa. ... Tuttavia, ora che sei apparsa, credo che accettarti sia un obbligo per me. ... Anch'io voglio saperne di più sul tuo conto."""
,"Il tono della strega Beato era leggermente arrogante, in accordo con la sua posizione auto assegnata di Sorella maggiore."
,"Tuttavia, dato che avevamo entrambe realizzato di essere la stessa persona, non c'era bisogno di essere scortesi."
,"... Probabilmente perché aveva capito che, dopo avermi incontrato, la sua attuale forma non era più la vera se stessa."
{f:5:Beatrice},"""Dove... siamo? Questo è... l'atrio della villa...? ... Oh-"""
,Beato rimase senza fiato. Il suo ritratto non era lì.
,"... In altre parole, significava che si trovavano almeno due anni nel passato...?"
{f:5:Beatrice},"""Precisamente. Questo è l'atrio di villa Ushiromiya. ... La notte è il mio momento. E anche la villa di notte mi appartiene. Quello sciocco di un Kinzo è ancora così disperato nel catturarmi o resuscitarmi. Che ironia. Eccomi qua, mentre controllo apertamente la villa ogni notte. *cackle*cackle*!"""
{f:5:Beatrice},"""Allora... cosa fai qui...?"""
{f:5:Beatrice},"""... Ho perso il mio corpo, e per colpa degli effetti di quell'odioso santuario non ho poteri magici. Tuttavia, sto riacquistando quel potere magico poco alla volta ogni giorno. ... Non vedo l'ora di sottopormi a una resurrezione spettacolare alla fine così da poter prendere in giro quel Kinzo. Non vedo l'ora di dirgli che sono riuscita a scappare dalla sua gabbia...! Sono diventata un fantasma che vaga e cerca di ammazzare il tempo ogni notte solo per poter aspettare di gustarmi quel sorriso."""
{f:5:Beatrice},"""P-Posso venire con te...?"""
{f:5:Beatrice},"""Ma certo! Dopotutto, tu sei parte di me. Come potrebbe una mano sinistra rifiutare la compagnia della destra? Perché dovrei rifiutare? Sarò lieta di averti accanto, mia Sorellina, la nuova Beatrice."""
{f:5:Beatrice},"""G-Grazie mille, S... Sorellona."""
{f:5:Beatrice},"""Un nome piuttosto imbarazzante. Ma non è male. Vieni, andiamo. Facciamo una passeggiata per la villa notturna. *cackle*cackle* lascia che ti introduca alla mia noiosa vita quotidiana."""
,"Le due Beatrice mutarono la propria forma in due farfalle dorate, fluttuando silenziosamente nel profondo della villa immersa nell'oscurità..."
