Speaker,Italian (Ars Magica) (Old) (ITA)
,Avevano fatto colazione alla caffetteria della stazione.
,"... Casualmente, l'interno era stato decorato con i colori di Halloween, dato che era ottobre."
,Sembrava che per questo Maria fosse particolarmente contenta.
,"E da quel momento, aveva continuato a fare tante storie all'interno del treno su come volesse fare una festa di Halloween, senza preoccuparsi del fatto che stesse attirando l'attenzione degli altri."
,"Halloween è popolare in Europa e in America, ma in Giappone la gente non ha molta familiarità con esso."
,"Il quartiere dei negozi era decorato con vari colori e con zucche arancioni, ma le sfilate dei bambini in costume che chiedevano dolciumi dicendo ‘dolcetto o scherzetto’ non si vedevano in giro."
Ushiromiya Maria,"""Uu-! Voglio una festa di Halloween! Non voglio indossare questi vestiti, io voglio sembrare una strega! Uu-uu-!"""
Ushiromiya Rosa,"""La conferenza di famiglia non è un gioco. Stiamo andando ad incontrare il Nonno, quindi ti devi vestire bene."""
,"Anche se il treno non era completamente pieno, si stava piuttosto stretti, con quasi tutti i sedili occupati dai passeggeri."
,"Tra di loro, Maria stava facendo storie, sbattendo i piedi sul sedile mentre Rosa la sgridava..."
,"Sin da prima, Rosa l'aveva avvisata molte volte di abbassare la voce, ma Maria non le aveva per niente dato retta..."
,"... Quando Maria si comporta così, non importa quanto le si spieghi la situazione o si provi a calmarla, lei non ascolta."
,"Prima, in momenti come questi Rosa aveva l'abitudine di viziare Maria e accontentarla."
,Ma quello probabilmente era stato un pessimo atteggiamento.
,"Quando la piccola Maria si lamentava rumorosamente, sua Madre cedeva alle richieste, credendo erroneamente che avesse ascoltato quello che le aveva detto."
,"Rosa si era accorta di quell'errore con l'aiuto di un libro sull'educazione, e da allora, aveva trasformato in un demonio la parte del suo cuore che voleva coccolare la sua amata figlia..."
,"Ma Rosa riuscì ad ottenere sempre meno una reciproca comprensione con Maria, e iniziò a scoraggiarsi a poco a poco per via della propria impotenza..."
Ushiromiya Maria,"""Halloween, Halloween!! Se non mi dai dolcetti, ti farò uno scherzo, uu-uu-"
Ushiromiya Rosa,"""Io non ho dolci da darti! Hai appena fatto colazione!"""
Ushiromiya Maria,"""Se non mi dai dolcetti, ti farò uno scherzo! Se non mi dai dolcetti, ti farò uno scherzo! Uu-uu-uu-!!"""
,"Una vecchia signora corpulenta, che era seduta vicino a dove Maria sbatteva i piedi, prese una caramella dalla sua borsa e la diede a Maria."
Ushiromiya Maria,"""Uu-! Ho un dolcetto, ho un dolcetto! Mamma, guarda, Mamma, Mamma! Felice Halloween!"""
Ushiromiya Rosa,"""Ehi Maria, non puoi accettare così delle caramelle dagli sconosciuti, giusto?! Restituiscila!!"""
,"""Va tutto bene, ho ho ho. È una ragazzina stupenda. Quanti anni ha?"""
,"Forse non c'era malizia in quelle parole dell'anziana signora. ... Però, parse che Rosa l'avesse presa in una maniera estremamente umiliante."
Ushiromiya Rosa,"""Maria, ti dico sempre di non accettare dolci dagli sconosciuti!!"""
Ushiromiya Maria,"""Uu-! Uu-!! Maria l'ha presa!! Uu- uu-!! No, è di Maria!!"""
Ushiromiya Rosa,"""Lasciala! Non ti dico sempre di ascoltare quello che ti dice Mamma?!!"""
Ushiromiya Maria,"""Di Maria!! Di Mariaaaa!! Uu-!! Uuu--uuu--!!"""
Ushiromiya Rosa,"""Ti dico sempre di non dire uu-uu-!!"""
Ushiromiya Maria,"""Uu-uu-uu-uu-uu-uu-uu-uu-!!!"""
,"Rosa di riflesso colpì violentemente Maria sulla guancia. ... In un attimo, Maria iniziò a piangere forte."
,Rosa prese immediatamente la caramella dalla mano di Maria e la restituì all'interdetta anziana seduta accanto a loro.
Ushiromiya Rosa,"""... Per favore, non dia dolci a mia figlia!"""
,"""... Mi... mi spiace molto."""
,"Con il respiro pesante, Rosa diede la caramella alla vecchia signora."
,"... Dopo che l'anziana si trovò confusa su cosa avrebbe dovuto dire, capì che quello che aveva fatto poteva aver causato problemi tra genitore e figlia, e accettò la caramella indietro, scusandosi..."
,"Poi, Rosa si accorse finalmente di tutto il resto..."
,"I vestiti di sua figlia erano tutti stropicciati, stava piangendo e tirando su con il naso, e c'erano molti passeggeri che erano rimasti interdetti guardandole."
,"... Escluso il suono del treno in corsa, l'interno era completamente in silenzio."
,"Fortunatamente, quel pietoso silenzio non durò più di un breve lasso di tempo. ... Tuttavia, fu seguito da una ancora più pietosa atmosfera dove tutti bisbigliavano..."
,"Maria urlava, piangeva, calciava e pestava coi piedi come al suo solito, non curandosi delle persone che erano sedute accanto a lei."
,"... Impulsivamente, Rosa provò a darle un altro schiaffo, ma si accorse del gelido sguardo della gente del treno, e non lo fece più."
,"Quando il treno si fermò, Rosa tirò energicamente il braccio di Maria e scese, quasi trascinando sua figlia."
,"Come al solito, Maria non smise di piangere."
,Rosa la portò fino alla fine del binario e colpì ancora la sua guancia.
,"Nel momento in cui fu colpita, Maria smise per un istante di piangere, ma poco dopo, urlò e pianse perfino più di prima."
,"Rosa, le cui emozioni erano esplose, prese Maria per la nuca e la trascinò, tirandola per i capelli."
Ushiromiya Maria,"""Uu-!! Uu-uu-uu-!! Uu-!! Mamma, fa male, Mamma, fa male!! Uu-uu-uu-!!"""
Ushiromiya Rosa,"""È per questo che ti dico di stare zitta!! Quel tuo uu-uu-! Ti sto dicendo di smetterla!!"
Ushiromiya Rosa,"È questo il motivo per cui non ti fai amici in classe, vero?! Datti un po' di contegno!! Perché nella tua testa sei sempre all'asilo?!! Perché non riesci a obbedire a quello che dice Mamma?!! Perché!! Perché!!!"""
,"Insieme a quelle parole severe, Rosa schiaffeggiò la guancia di Maria più e più volte. Più Maria urlava e piangeva, più Rosa la colpiva. E più Maria veniva colpita, ancora più intensamente lei piangeva e urlava..."
Ushiromiya Maria,"""Mamma, fa male...! Mamma, fa male...! Mamma, salvami, Mamma, salvami...! Uu-uu-uu-uu-!!"""
Ushiromiya Rosa,"""Perché non la smetti con quell'uu-uu-!! È perché sei così che non riesci a farti degli amici!! È perché sei così che il viaggio di lavoro di Papà non finisce!! {n}È perché tu sei così che io...!!"""
,"""Ah... mi scusi... madame, è successo qualcosa...?"""
Ushiromiya Rosa,"""Cosa vuole lei...?!"""
,"Quello che timidamente l'aveva chiamata era il guardiano della stazione. Rosa lo fissò con uno sguardo che diceva ‘non immischiarti nei problemi di una Madre e una figlia, estraneo’."
,"Lui di certo non voleva parlarci. Tuttavia, Rosa stava gridando sul binario per un tempo più lungo di quanto lei avesse immaginato."
,... Il suo rimprovero un po' troppo emotivo aveva fatto in modo che i passeggeri sul binario avvisassero il guardiano della stazione sul fatto che sarebbe stata una buona idea richiamarla.
,"Rosa gli gridò di non preoccuparsi più, dato che avrebbero preso il prossimo treno."
,"... E poi, finalmente, o forse dovremmo dire, per la seconda volta... lei notò i passeggeri sul binario che la fissavano a distanza."
,"... Rosa sudò leggermente e sentì il vento che la torturava, rendendo freddo il suo sudore."
,"Maria ancora continuava ad urlare, proteggendosi la testa. ... No... se continuava a picchiarla, probabilmente avrebbe continuato a piangere per sempre."
Ushiromiya Rosa,"""... Io... ancora una volta..."""
,Appena Rosa si riprese da malvagio calore dentro la sua testa... lei capì che si aveva ancora abbandonato il suo animo a qualcosa di cattivo.
Ushiromiya Maria,"""Mamma, Mamma! Mamma, torna...! Uu-! Uu-uu-uu-uu-!!"""
,"Rosa cadde sulle sue ginocchia e abbracciò Maria, la cui faccia era tutta bagnata di lacrime e muco."
Ushiromiya Rosa,"""... Maria... mi dispiace... mi dispiace..."""
Ushiromiya Maria,"""Mamma... Mamma... bentornata, bentornata..."""
,"Finalmente... Maria capì che sua Madre era tornata ad essere sua Madre. {n}Poi, lei si afferrò al corpo di sua Madre e pianse, affondando il suo volto nel petto della Madre."
Ushiromiya Rosa,"""... Perdona la tua Mamma cattiva... perdona la tua Mamma cattiva... mi dispiace... davvero...! Per favore, non odiare la tua Mamma..."""
Ushiromiya Maria,"""Uu-... Maria sta benissimo... non odierà Mamma. ... Mamma era solo stata posseduta ancora da una strega malvagia. ... Però, Mamma è tornata, quindi va tutto bene."""
Ushiromiya Rosa,"""Già... già... Mamma era solo... stata posseduta ancora da una strega malvagia... mi dispiace... mi dispiace davvero..."""
,"Si abbracciarono insieme, chiedendo perdono e scambiandosi l'un l'altra parole di perdono, per lungo tempo."
,"Dopo un po', loro due si calmarono gradualmente e separarono le loro facce l'una dall'altra."
,"Il volto di Maria, il volto di Rosa... entrambi erano rossi dopo aver pianto così tanto."
Ushiromiya Rosa,"""... Vuoi fare una festa di Halloween, Maria?"""
Ushiromiya Maria,"""Sì. ... Voglio mostrare i marshmallow a forma di zucca a George Onii-chan e a Jessica Onee-chan..."""
,C'era un dolcetto vicino alla cassa del negozio dove avevano fatto colazione.
,... Era un dolce fantasioso che aveva un grande marshmallow arancione della forma di jack o'lantern attaccato alla cima di un bastoncino.
,Maria l'aveva voluto e aveva insistito parecchio. ... Rosa aveva detto che non aveva senso comprare un dolce del genere subito dopo che avevano fatto colazione e le aveva detto di no.
Ushiromiya Rosa,"""... Allora, Maria. ... Non so se in questa città li vendono o no, ma proviamo ad andare a cercarli?"""
Ushiromiya Maria,"""S... Sì! Mi piaci tanto Mamma, ti voglio bene... grazie..."""
Ushiromiya Rosa,"""Ti voglio bene anche io, Maria..."""
,"La verità era che non avevano tempo da perdere in una stazione di passaggio. {n}Se avessero perso l'aereo, sarebbero state indietro di mezza giornata secondo il programma."
,"Avrebbe dovuto partire da casa con più anticipo, ma alla fine aveva fatto tardi scegliendo i vestiti per Maria."
,"... Per questo, Rosa era impaziente tutta la mattina."
,Guardò l'orologio. ... Dovevano prendere il prossimo treno immediatamente.
,"Però, sua figlia le teneva stretta la mano per andare a comprare il dolcetto con lei, e quella mano era calda."
,"... Per Rosa, ora come ora, era più importante ricostruire il suo legame con Maria."
,"... Per lei, Maria non era solamente l'amata figlia... era tutto quello che Rosa aveva."
,"Fortunatamente, avevano notato che c'era un grande supermercato proprio davanti alla stazione. ... Forse non sarebbero state capaci di trovare un dolcetto esattamente come quello, ma a Maria probabilmente sarebbe andato bene anche uno simile."
,"Inoltre, Rosa non poteva mostrarsi con un volto gonfio dal pianto. Doveva aggiustarsi il trucco."
Ushiromiya Rosa,"""Forse non troveremo un marshmallow esattamente come quello... ma va bene anche uno simile, giusto? ... Con quello, potremo sorprendere insieme tutti i tuoi cugini."""
Ushiromiya Maria,"""Sì. ... Se è un dolcetto che ho comprato insieme alla mamma, va bene comunque."""
,"Loro due si allontanarono dai tornelli della stazione verso quella città sconosciuta. Maria camminò sulle strisce pedonali assieme a sua Madre, ridacchiando, come se fosse in un parco divertimenti."
,"Entrambi i loro volti erano rosso scuro... ma loro due, Madre e figlia, si sorrisero a vicenda senza riservatezza, cercando calore..."
Ushiromiya Natsuhi,"""... Caro. Cosa stai facendo in un posto come questo?"""
Ushiromiya Krauss,"""Oh, sei tu. ... Non è niente. È solo che questo è un posto piacevole per riflettere."""
Ushiromiya Natsuhi,"""... Sto finendo tutti i preparativi per oggi. Per ora, che ne dici di rilassarci e aspettare bevendo del tè?"""
Ushiromiya Krauss,"""... Scusa. Sfogo sempre tutti i miei problemi su di te."""
Ushiromiya Natsuhi,"""... Per favore. Non puoi contare di più su di me? ... Sono tua moglie."""
Ushiromiya Krauss,"""... Naturalmente, ti sono grato del fatto che vieni sempre in mio aiuto. ... Proprio per questa ragione, sono capace di dedicarmi al lavoro."""
Ushiromiya Natsuhi,"""Capisco. ... Riguardo il tuo lavoro. E la discussione dell'eredità di nostro Padre, giusto?"""
Ushiromiya Krauss,"""... Ciò non ha niente a che fare con te. Non è nient'altro che la spartizione di carne avariata tra fratelli avidi."""
Ushiromiya Natsuhi,"""... Va bene, caro. ... Andrà tutto bene. Il tuo lavoro non va mai male."""
Ushiromiya Krauss,"""..."""
,Natsuhi coccolò dolcemente la spalla di Krauss.
,Disse quelle parole per ripagare Krauss delle difficoltà del suo lavoro... ma Natsuhi stessa era quella che sapeva meglio che non stava andando affatto bene.
,"... Il progetto di Krauss era paragonabile ad una altalena a due, dove pendeva una grande quantità di denaro."
,"Un grande investimento è collegato ad una garanzia consistente, ma in un'altalena di grandi dimensioni, l'oscillazione risulta molto rallentata e non è qualcosa che mostra risultati immediati."
,"A volte, si fanno più investimenti in modo che l'altalena si inclini più velocemente verso la parte favorevole."
,"... Naturalmente, si fa perché si ha fiducia nel fatto che, in un futuro non molto distante, si sarà capaci di riguadagnare tutti gli investimenti fatti."
,"... Tuttavia, l'altalena che Krauss aveva scelto non andò mai come lui voleva."
,... La sua previsione non era sbagliata... ma i tempi erano lenti. Non lo avrebbero mai raggiunto.
,"Per esempio, si pensi ad una altalena a due, posta in un parco."
,"Data la sua grande popolarità, c'è sempre qualcuno che ci gioca, e anche se tu ci volessi giocare, devi aspettare molto per il tuo turno."
,"... E poi, se trovi quell'altalena vuota in un certo giorno e sei il primo ad arrivare, ti metteresti a cavalcioni e l'avresti tutta per te."
,"Tuttavia... se nessuno va dalla parte opposta dell'altalena, tu non ci puoi giocare."
,"E non importa quanto tempo è passato, nessuno andrebbe nel lato opposto."
,"L'altalena a due è un gioco popolare nelle attrezzature da parco giochi quindi, se si aspetta, arriverà sicuramente un compagno."
,... Krauss ne era a conoscenza.
,"Il tempo sembrava stesse peggiorando. Perciò, nessuno sarebbe uscito a giocare."
,"... Se avesse lasciato libero il suo posto perché il tempo sembrava peggiorare,"
,"certamente qualcuno glielo avrebbe rubato, e lui sarebbe finito a fissare a lungo dalla distanza quelli che si divertivano giocando sull'altalena..."
,"Da una parte dell'altalena a due, lui continuava ad aspettare pazientemente, tutto solo... Quello era il progetto di Krauss, e la sua attuale situazione."
Ushiromiya Krauss,"""... Se solo avessi avuto un po' più di coraggio... e fiducia in me stesso da credere nella mia stessa previsione... io non avrei mai... fallito."""
Ushiromiya Natsuhi,"""... Sì, è vero. Le tue previsioni non sono mai sbagliate. ... Tu sei il solo ad aver ereditato l'arguzia di tuo Padre. Hai ereditato una disposizione innata che nessuno degli altri fratelli ha."""
Ushiromiya Krauss,"""... Anche così, io non riesco a crederci! Ho sempre bocciato i miei progetti come un vigliacco. ... Perché non riesco a credere in me stesso?! Chi mai darebbe fiducia ad un uomo che non crede neanche in se stesso? Nessuno!!"""
Ushiromiya Krauss,"""... Mi sono sempre seduto nel posto che spettava ai perdenti... mio Padre, mia Madre... e i miei fratelli, mi hanno sempre deriso... quanto impiegherò a liberarmi di questo complesso... quanto..."""
,... Solo Natsuhi ne era a conoscenza.
,"Lei conosceva l'angoscia di Krauss. Come primogenito della famiglia Ushiromiya, che era stato obbligato a farsi carico di una grande responsabilità, non poteva aprire il suo cuore addolorato a nessuno, ed era sempre paragonato alle grandi imprese di suo padre..."
Ushiromiya Natsuhi,"""... Finirò io tutti i preparativi, quindi puoi dedicarti alla conferenza di famiglia. ... Mi occuperò io di tutto."""
Ushiromiya Krauss,"""... Scusami. ... C'è qualche problema... con nostro Padre?"""
Ushiromiya Natsuhi,"""No. ... Genji e il Dottor Nanjo sono dalla nostra parte. ... Io non permetterò mai a quei fratelli avidi di incontrarlo."""
Gohda Toshiro,"""Salve, sono Gohda. ... Sì, lasciate fare a me per favore! Sono ansioso di mettere a disposizione le mie abilità per questo grande lavoro annuale."""
,"Nella cucina, erano stati raccolti ingredienti dai molti colori e le disposizioni preliminari stavano per iniziare."
,"Nonostante fosse ancora mattina, gli ingredienti per la cena erano già in pentole fumanti."
,"Normalmente, lui doveva occuparsi di molte faccende assortite oltre a cucinare, ma nel giorno della conferenza di famiglia, poteva dedicare interamente se stesso all'arte culinaria."
,"Per Gohda, che era originariamente uno chef, questa era sicuramente la più grande occasione per mostrarsi nell'arco dell'intero anno."
Gohda Toshiro,"""Sì, la cena sarà un'ottima bistecca di vitello...! Un delizioso taglio di carne sta già aspettando ansiosamente stasera nel freezer. Per favore, siate sicuri di aspettare con ansia il pasto di stasera."""
,Era raro per Gohda essere così di buon umore con i suoi compagni domestici.
,"Per Gohda, che si vantava di essere lo chef assegnato alla famiglia Ushiromiya, avere la qualifica di annunciare il pasto alla conferenza di famiglia era l'onore più grande."
Ronoue Genji,"""... Ho capito. Lascerò ogni cosa a te. ... Ah, c'è Kumasawa lì?"""
Gohda Toshiro,"""Kumasawa-san? L'ho vista prima, ma non è qui. Mi chiedo se sia andata a fare i preparativi per la casa degli ospiti."""
Ronoue Genji,"""... Così lei sta di nuovo oziando in giro. ... No, va bene. Allora, conto su di te d'ora in poi."""
Gohda Toshiro,"""Sì, lascia tutto a me, Gohda...!"""
,"Genji riagganciò il telefono, sospirando leggermente."
,"Genji sospirò ancora una volta, pensando a Kumasawa, che si stava probabilmente nascondendo ancora nonostante le cose si fossero fatte così impegnative, e l'ostentato Gohda, che sentiva di poter fare tutto solo quando poteva mettersi in mostra."
Shannon,"""Mi scusi. I preparativi per tutte le camere nella casa degli ospiti sono stati completati."""
Kanon,"""... Abbiamo ricevuto istruzioni da Milady relative a fare preparativi per quattro persone così che i figli possano stare lì, ma cosa dobbiamo fare?"""
Ronoue Genji,"""... Ho sentito che quest'anno, Battler-sama verrà per la prima volta dopo sei anni. Suppongo che Milady voglia che i quattro cugini possano stare svegli fino a tarda notte. ... Fate i preparativi. Non avete bisogno di chiederlo a Madame."""
Shannon,"""Capisco. Certamente."""
Kanon,"""... Quindi stanotte, avremo il turno notturno, seguito immediatamente dal turno di mattina. Sembra che saranno due giorni stancanti."""
Shannon,"""Parlando di questo, le previsioni del tempo stanno dicendo che un tifone si abbatterà proprio qui... andrà tutto bene?"""
Ronoue Genji,"""... Se il tifone non si sposta troppo dal suo percorso, e dipende dalla situazione, credo che influenzerà il viaggio di ritorno in barca per tutti nella famiglia. {n}Forse la conferenza di famiglia sarà prolungata fino a lunedì o martedì. Probabilmente sarà una lunga impresa, ma vi chiedo seriamente di non fare nessun errore."""
Ronoue Genji,"""... Shannon, non essere affrettata, calmati. Kanon, devi essere sicuro di dar loro il benvenuto con cortesia."""
Shannon,"""... S-Sì. Starò attenta."""
Kanon,"""... Starò attento."""
Ronoue Genji,"""Quest'oggi, riceveremo un ospite molto importante. ... Vedete di non fare errori."""
Kanon,"""... Abbiamo capito. ... Qualsiasi ospite in visita qui è importante."""
Ronoue Genji,"""Kanon. Nel senso più vero, noi riceveremo un ospite importante oggi. Assicurati di essere preparato."""
Kanon,"""... Sì."""
Ronoue Genji,"""... Shannon, cosa c'è che non va? ... Sembra che tu sia a disagio per qualcosa. Hai qualche impegno prioritario in questo momento?"""
Shannon,"""Huh? N-No, non è niente. Le mie scuse..."""
Kanon,"""Nee-san. Un ospite importante arriverà oggi. ... Distaccati dalla tua vita privata."
Shannon,"""Io... io non so cosa intendi per vita privata..."""
,"Come Shannon arrossì un pochino, girò lo sguardo verso l'orologio."
,"... Era tempo per l'aeroplano che trasportava la famiglia di arrivare a Niijima? ... Lei aveva intenzione di nascondere il fatto che il suo incontro con George dopo così tanto tempo la stava facendo fremere, ma Kanon, che stava al suo fianco, l'aveva capito perfettamente."
Ushiromiya George,"""... Shannon, stai calma e accetta questo...!"""
,"... All'interno di un bagno, George si stava in continuazione esercitando per qualcosa, tirando fuori una piccola scatola di velluto nascosta nella sua tasca come un pistolero del Far West."
Ushiromiya George,"""Non va bene così... a Shannon piace un uomo che attrae. I-Io ci devo mettere più sentimento...!"""
Ushiromiya George,"""Shannon, metti questo sul tuo anulare. ... Q-Questo è un ordine, ok...?"""
Ushiromiya George,"""Aah, se non dico chiaramente che va messo sulla mano sinistra, forse lei lo metterà sulla destra! N-No, Shannon non è così ignorante, aaah ma, se non le lascio scelta, sarà un po', voglio dire, uuuuuu, nnnnuuuuuuu, muuuuuuuaaaaaaaaahhhh...!!"""
,"Come incrociò le braccia, annuendo, qualcuno bussò alla porta. George fu improvvisamente portato alla realtà."
Ushiromiya Rudolf,"""Ehi, George-kun. Stai bene? Hai mal di stomaco o qualcosa del genere?"""
Ushiromiya George,"""Ah, ahahahaha, Rudolf oji-san...! È tutto a posto, sto bene! Non c'è bisogno di preoccuparsi, ahahahahahaha...!"""
Ushiromiya Rudolf,"""Davvero...? Meglio così. Ma sai, ti stai sforzando troppo. Ti si brucerà il sedere."""
,"Rudolf si lavò le mani, ridendo allegramente, e se ne andò."
,"... George sapeva che la parte più imbarazzante non era stata sentita, e si diede un colpetto al petto, sentendosi sollevato..."
Ushiromiya Rudolf,"""Kyrie, Rosa non è ancora qui?"""
Ushiromiya Kyrie,"""Non ancora. È abbastanza in ritardo."""
Ushiromiya Rudolf,"""È una buona cosa il fatto che il tempo stia ritardando il nostro volo. Se l'orario fosse stato rispettato, lei avrebbe perso l'aereo. E cosa avrebbe fatto, allora?"""
Ushiromiya Kyrie,"""... Rosa-san è un'adulta. Se la sarebbe cavata in qualche modo. Non importa quanto crescano, i fratelli maggiori trattano sempre le loro sorelle minori come bambine."""
Ushiromiya Battler,"""Papà rimane sempre un ragazzo, non importa quanto lui invecchi."""
Ushiromiya Rudolf,"""Che hai detto? Se io sono un ragazzo, allora tu sei un bambino. {n}Dai, Battler-chan, sali suuu~!"""
Ushiromiya Battler,"""Smettila, mi fai il solletico, wahahaha, smettilaaaa!"""
Ushiromiya Kyrie,"""Voi due sembrate più due amici pestiferi piuttosto che Padre e figlio. Guardate, è lì."""
Ushiromiya Hideyoshi,"""Ohoooooooooh!!! Guarda un po' se non è Rosa-san! Maria-chan, quanto tempo!!"""
Ushiromiya Maria,"""Quanto tempo! Uu-!"""
Ushiromiya Rosa,"""Maria! Non dovresti meglio dire ‘È bello rivederti’? Saluta Hideyoshi-san in maniera adeguata."""
Ushiromiya Maria,"""Uu-. È... bello rivedervi..."""
Ushiromiya Hideyoshi,"""Ecco qua! Ben detto! Che ne dici di un po' di caramelle come ricompensa?! ... Oh, huh? Dove le ho messe..."""
Ushiromiya Kyrie,"""Rosa-san, è bello rivederti. È bello rivedere anche te, Maria-chan."""
Ushiromiya Rosa,"""È passato tanto tempo, Kyrie Nee-san, Hideyoshi nii-san. ... e... oh cielo, Battler-kun?! Guarda come sei cresciuto...!"""
Ushiromiya Battler,"""Ah, andiamo, hahaha... è imbarazzante sentirlo da tutti quelli che incontro...!"""
Ushiromiya Rudolf,"""Ehi, Rosa. Sei in ritardo. Se l'aereo fosse stato in orario, ce l'avresti fatta giusto per un soffio..."""
Ushiromiya Rosa,"""Mi spiace. Abbiamo avuto qualche problema con le coincidenze dei treni. Allora, stiamo ancora aspettando a causa del tempo?"""
Ushiromiya Eva,"""Oh, non lamentarti. Preferisco di gran lunga il viaggio in aereo di trenta minuti piuttosto che spendere sei ore a fare su e giù su una barca. Anche se ci fanno aspettare qui per un'ora, è comunque più veloce."""
Ushiromiya Battler,"""Quella è Maria...? Certo che sei diventata grande... è nel periodo della crescita..."""
Ushiromiya Rosa,"""L'ultima volta che l'hai incontrata è stata sei anni fa, vero? Sono cambiate tante cose. Le donne sono animali che rinascono in un solo giorno quando hanno un ripensamento."""
Ushiromiya Maria,"""... Uu-?"""
,"Maria si accorse di un omaccione che non ricordava fra i parenti, e si nascose dietro Rosa, fissando Battler."
Ushiromiya Rudolf,"""Ehi, Battler, dì ciao. L'ultima volta che l'hai vista aveva solo tre anni, quindi è come se vi incontraste per la prima volta."""
Ushiromiya Battler,"""Non se lo ricorderà se aveva solo tre anni! Ehi Maria, da quanto tempo. {n}Certo che sei cresciuta!"""
Ushiromiya Rosa,"""Maria. Questo è Battler Onii-chan. Il figlio di Rudolf oji-san. ... Capisci?"""
Ushiromiya Maria,"""... Il figlio del fratello è... il fratello è il figlio... ?? ... Uuuu-!!"""
,"Stava ovviamente sulla difensiva. Dopotutto, non sarebbe una sorpresa se trovasse spaventoso che un ragazzone come Battler cominciasse all'improvviso a parlarle in modo informale."
,"Anche Battler se ne accorse, e pensò a vari modi per rivolgersi a lei."
,"In quel momento, si accorse della caramella che aveva in mano."
,Era quella a forma di jack o'lantern che le aveva comprato Rosa.
Ushiromiya Battler,"""Capisco, è ottobre, quindi dev'essere per Halloween. Ihihihi, se non mi dai i dolci, ti farò uno scherzo, gius~to?!"""
,"Se cercassi di rubare una caramella a un bambino, normalmente, ti aspetteresti che questo si metta a piangere e frignare."
,"Gli adulti pensarono che questo non fosse un buon metodo, ma sorprendentemente, Maria sembrava contenta, la sua faccia che si apriva in un grande sorriso."
Ushiromiya Maria,"""Halloween, Halloween!! Guarda, Mamma, anche Battler conosce Halloween, guarda, guarda!!"""
Ushiromiya Rosa,"""Ehi, chiamalo Battler Onii-chan! Scusa, Battler-kun."""
Ushiromiya Battler,"""No, no, non preoccuparti. Per favore chiamami Battler. Perché anch'io ti chiamerò Maria. Guarda, Maria, è Halloween! Se non mi dai dei dolci, farò uno scherzo~!!"""
Ushiromiya Maria,"""Se non mi dai dei dolci, farò uno scherzo~!! Kyahahaha, kyakkya!!"""
,"Dall'interno della sua borsa, Maria tirò fuori una caramella a forma di jack o'lantern simile a quella che aveva in mano e la porse a Battler."
,Sembrava che il fatto che Battler l'accettasse fosse abbastanza per suggellare la loro amicizia.
,Gli adulti erano sconcertati da come i ragazzi avessero stabilito un'interazione tra loro.
,"Per Maria, che si lamentava perché voleva una festa di Halloween, doveva sembrare che Battler fosse un amico, dato che conosceva il dolcetto o scherzetto."
,"Il suo atteggiamento guardingo di poco prima era completamente svanito. {n}Ora, era tutta contenta, come se fossero amici da decenni."
Ushiromiya Battler,"""Giusto, in Giappone, Halloween è una festa minore. Spesso si vedono persone marciare con parate in costume nelle notizie da oltreoceano, ma non ne ho mai viste in Giappone."""
Ushiromiya Maria,"""Anche Maria voleva indossare un costume. Voleva dire ‘Se non mi dai i dolci, ti farò uno scherzo’ con tutti i cugini mascherati..."""
Ushiromiya Battler,"""Capisco, capisco. La prossima volta, facciamolo insieme! Da cosa ti vorresti travestire?"""
Ushiromiya Maria,"""Una strega!! Beatrice!"""
Kumasawa Chiyo,"""Oh, Milady, cosa sta facendo in un posto del genere? Madame la stava cercando."""
Ushiromiya Jessica,"""Non voglio essere trovata, ecco perché son qui. ... In ogni caso, sono sicura che vorrà solo rimproverarmi, con ‘sei presentabile?’ e ‘attenta a come parli’."""
Kumasawa Chiyo,"""Hoh-hoh-ho... senza dubbio."""
Ushiromiya Jessica,"""... Lo sai. Quando arriva il giorno della conferenza di famiglia, per qualche ragione, mi sento inquieta con questa strega."""
Kumasawa Chiyo,"""Hoh... di nuovo, perché dice così...?"""
Ushiromiya Jessica,"""La conferenza di famiglia è il giorno in cui si riuniscono tutti quelli coinvolti col Nonno. ... Ho sentito che questa volta, anche Battler verrà dopo essere stato assente per sei anni. ... Qualcosa del genere. Mi chiedevo sempre se qualche ‘parente’ che non si era fatto vedere per decine di anni potesse comparire all'improvviso."""
Kumasawa Chiyo,"""... Hohoh. Può esistere un parente del genere...?"""
Ushiromiya Jessica,"""È Beatrice-sama. ... Nessuno conosce le sue origini. Potrebbe essere l'amante del Nonno di tanto tempo fa? ... Forse i suoi discendenti appariranno inaspettatamente e ci diranno di restituire l'oro che ci è stato dato o qualcosa del genere, giusto?"""
Kumasawa Chiyo,"""Hoh-hoh-hoh-ho... Krauss-sama e gli altri probabilmente discuteranno del problema dell'eredità del Padrone anche quest'anno. ... Perciò, se si esaltano col discorso sull'oro della strega, sarebbe naturale che la strega che l'ha fornito si facesse avanti, no?"""
Ushiromiya Jessica,"""Kumasawa-san, sai... sei molto occupata tra la pensione, il tuo lavoro e tutto quanto, ma sei qui dallo stesso tempo di Genji-san, vero? ... Ne sai di più, riguardo a Beatrice, non è così?"""
Kumasawa Chiyo,"""... Beh, chissà. Hoh-hoh-ho... anche se provo a ricordare, questa vecchia donna non riesce neanche a rammentare cosa ha mangiato per colazione questa mattina..."""
Ushiromiya Jessica,"""Kumasawa-san, la fai sempre franca con queste scuse, ma sai qualcosa, vero? {n}A volte sembri un po' subdola, come se sapessi qualche cosa e stessi ridendo alle nostre spalle, giusto?"""
Kumasawa Chiyo,"""Hoh-hoh-ho... com'è severa. ... Non ho alcun segreto. ... L'unica cosa che posso dire è che Beatrice-sama è la Strega Dorata, e che è l'altra padrona che controlla la notte di quest'isola."""
Ushiromiya Jessica,"""Questi sono discorsi che arrivano dal Nonno. Dev'essere una scocciatura assecondare le sue storie, anche se venite pagati."""
Kumasawa Chiyo,"""... Però, posso dire questo."""
Ushiromiya Jessica,"""... Cosa?"""
Kumasawa Chiyo,"""... In tempi antichi, Rokkenjima era temuta, ed era chiamata ‘Azukishima’ (Isola dei Fagioli Azuki). Si dice che l'‘Azuki’ sia una pronuncia sbagliata di ‘Akujiki’, e infatti veniva chiamata ‘Akujikishima’ (Isola dell'Appetito Malvagio). Questo è ciò che viene detto tra i pescatori."""
Ushiromiya Jessica,"""Ho sentito anche questo. È quella storia su come, dato che ci sono molte rocce sprofondate e naufragi qua attorno, i pescatori si siano spaventati e, irragionevolmente, non si siano avvicinati qui, giusto?"""
Kumasawa Chiyo,"""... Gli spiriti malvagi si insediarono in Akujikishima e continuarono a mangiare le anime della gente sin dai tempi remoti. ... Ci furono un sacco di persone collegate a quest'isola che furono derubate delle proprie vite."""
Ushiromiya Jessica,"""E allora, un errante asceta di montagna o qualcun altro costruì quel santuario, calmò le anime e le sistemò qui, vero? ... Che storia oscura."""
Kumasawa Chiyo,"""Quel santuario per il riposo delle anime fu distrutto da un misterioso fulmine violetto quest'estate, che squarciò le tenebre della notte..."""
Ushiromiya Jessica,"""Kumasawa-san, ti piacciono davvero queste storie. Ammetto che sarebbe piuttosto spettrale se un altare per la quiete della anime sparisse con un fulmine. Ma, ecco, era già logoro dall'inizio. Mi chiedo se non sia stato semplicemente portato via da qualche grossa onda. Hahahahaha."""
Kumasawa Chiyo,"""Gli spiriti malvagi di Akujikishima si risvegliarono dal loro sonno, ed evocarono Beatrice-sama. ... Se Beatrice-sama venisse alla conferenza di famiglia..."""
Ushiromiya Jessica,"""Se venisse...?"""
,"Kumasawa rimase in silenzio per un momento. ... Per Jessica, che voleva spingerla a continuare, era un silenzio sinistro."
,"Quando Kumasawa capì che stava spaventando Jessica col suo silenzio, fece un largo sorriso."
Kumasawa Chiyo,"""Ecco, mi chiedo cosa succederebbe. Hoh-hoh-hoh-hoh-ho..."""
Ushiromiya Rudolf,"""Whoa, non è meraviglioso?"""
Ushiromiya Kyrie,"""Vero? Non credi sia utile per il tuo lavoro arricchire il tuo cuore e passare dei momenti eleganti ogni tanto...?"""
Ushiromiya Rudolf,"""Certo. Il cuore e il portafogli devono essere ricchi. Capito, non prenderò impegni per quel giorno. Per favore, pensa tu alla prenotazione."""
Ushiromiya Kyrie,"""Ho capito. Assolutamente."""
Ushiromiya Rudolf,"""Sì, conto su di te. Ti amo, Kyrie."""
,"Dopo aver baciato la cornetta, Rudolf riattaccò."
,"... Davanti alla sua postazione, c'erano diversi dirigenti con le maniche arrotolate, che aspettavano ansiosamente la fine di quella chiamata."
Ushiromiya Rudolf,"""Mi dispiace avervi fatto aspettare. È arrivato quel contatto dall'America?"""
,"""Sì. Viene dall'avvocato Dale Watanabe sulla linea esterna. Glielo trasferirò."""
Ushiromiya Rudolf,"""... A grandi linee, come vi sembra la situazione?"""
,"""Beh, ecco... sembra che una cosa non ci sia favorevole. Pare che la parte avversaria non voglia assolutamente ritirarsi dal processo."""
Ushiromiya Rudolf,"""... Sembra che non possiamo ingannarli dopotutto. Ahaha... per favore, trasferiscilo qui."""
,"""Ho capito. Immediatamente."""
,Il dirigente ordinò che la linea esterna venisse trasferita all'ufficio del segretariato. Il telefono di fronte a Rudolf squillò subito dopo.
Ushiromiya Rudolf,"""Pronto. ‘Hello, hello’! Mi spiace per l'attesa, parla Ushiromiya. Grazie, grazie. Come va da quelle parti?"""
,"""‘Hello’, President Ushiromiya. Bando ai convenevoli, andiamo dritti alla questione principale. Ho buone nuove e cattive nuove, con quali preferisce cominciare?"""
Ushiromiya Rudolf,"""... Prima le cattive nuove. Non riesco a combattere se non c'è il dessert."""
,"""Capisco. La cattiva notizia è che l'altra parte ha cominciato i preparativi per perseguire la nostra. Giusto pochi giorni fa, un processo simile è risultato in una decisione giudiziaria dove ha vinto il querelante. Anche gli imputati si stavano opponendo con circa gli stessi argomenti da noi addotti, ma sono stati completamente rifiutati."
,"Ho paura di dirlo, ma se entriamo in tribunale al nostro stato attuale, la probabilità che le nostre asserzioni vengano rifiutate è estremamente alta."""
Ushiromiya Rudolf,"""... Quindi quel processo è stato un disastro. ... Anche se pensavo che le loro condizioni fossero più favorevoli delle nostre. È dura, huh. Allora, qual è la buona notizia?"""
,"""Sono riuscito ad entrare in contatto col funzionario dell'altra parte. {n}Gli ho spiegato la situazione in cui ci troviamo, che non abbiamo intenzione di violare la loro immagine pubblica, e sono riuscito ad ottenere la loro comprensione."
,"Ci offriranno le loro condizioni fra pochi giorni, e se queste vengono accettate, hanno promesso di ritirarsi dall'accusa. Questa è la loro proposta secondo il numero due del loro comitato direttivo."""
Ushiromiya Rudolf,"""Le sue impressioni?"""
,"""Onestamente, mi aspetto che le condizioni siano severissime. Riteniamo che cambiare il nome della società e della marca sarà inevitabile. I punti in cui abbiamo un margine nei negoziati sono la somma di denaro da pagare, la comparsa di una scusa pubblica su un quotidiano importante, e l'ammontare di tempo necessario a fare queste cose."""
Ushiromiya Rudolf,"""Questi tizi ci stanno semplicemente dicendo indirettamente di andare in bancarotta."""
,"""L'altra parte, negli ultimi anni, è da poco passata al loro secondo presidente, e i preparativi da loro non sono ancora finiti. Se resistessimo fino alla fine, temono che le forze contrarie all'attuale presidente non esiterebbero a compiere qualche lavoro in favore del nemico."
,"Quindi, pare che anche i loro pezzi grossi vogliano sistemare questa faccenda il più in fretta possibile. Per cui, per il bene di un accordo rapido, forse abbiamo ancora un vantaggio che basti ad ottenere un'attenuazione delle condizioni."""
Ushiromiya Rudolf,"""In ogni caso, sarà necessaria una somma assurda di denaro?"""
,"""Deve essere pronto a questo. E anche così, sarebbe comunque molto più economico dell'indennizzo disciplinare."""
Ushiromiya Rudolf,"""Grazie mille. Se ci dovessero essere progressi, mi contatti per favore. {n}Ha uno stipendio alto, quindi niente chiacchiere inutili. Hahahaha. ‘Thank you, thank you, goodbye’."""
,Rudolf riattaccò la cornetta.
,Sembrava che i dirigenti seduti a quella riunione potessero intuire il contenuto di quella discussione.
Ushiromiya Rudolf,"""... L'avete sentito, furfanti. Beh, avete capito. Finché abbiamo il denaro, ci perdoneranno. In seguito, dovremmo preoccuparci soltanto della quantità dello stesso."""
,"""Ma, Presidente. La presunta somma di risarcimento che ha indicato Mr. Watanabe è troppo alta. Non abbiamo tutto quel margine...!"""
Ushiromiya Rudolf,"""Quando abbiamo saputo che sarebbe finita così, abbiamo cominciato la diversificazione, giusto...!"""
,"""I calcoli stimavano che avremmo potuto scampare la crisi del capitale se fossimo stati in grado di resistere per tre anni. ... Non può essere, venire colpiti qui... sul serio, non siamo nella posizione di permettercelo...!"""
Ushiromiya Rudolf,"""Mi sa che siamo caduti allo ‘step’ dell'‘hop, step, jump’. Mi viene da piangere."""
,"""Non abbiamo altra scelta che attingere il denaro dalla banca principale."""
Ushiromiya Rudolf,"""Le banche non vanno bene. Scommettono il loro denaro solo sui cavalli vincenti. ... La situazione sta migliorando, ma non possiamo mostrare debolezza alle banche."""
,"""... Presidente. Abbiamo qualche fondo non considerato? Fondi al di fuori della nostra portata?"""
Ushiromiya Rudolf,"""Piantatela. Vi sembro quel genere di uomo? Il contenuto del mio portafogli è del tutto noto a voi, d'accordo? Quei libri contabili mostrano tutto ciò che la nostra compagnia possiede."""
,"""In questo caso... dobbiamo raccogliere denaro. Ci serve uno sponsor che possa portarci diversi milioni il più presto possibile."""
,"""... Presidente! Non potremmo ottenere un accordo con qualcuno dei nostri soci...?!"""
,"""Presidente! Presidente...!"""
Ushiromiya Rudolf,"""... Aaaah, calmatevi, bastardi. ... Troverò un modo di ottenere i soldi. {n}Voi mantenete gli affari senza fare troppo rumore. L'altra parte dice che ci perdonerà a patto che racimoliamo il denaro."
Ushiromiya Rudolf,"Abbiamo già una fitta rete di contatti in Asia. Le cose saranno probabilmente incerte, ma riusciremo a mantenere le transazioni. In breve, il punto è che se raduniamo il denaro, saremo in grado di sistemare ogni cosa."""
Ushiromiya Rudolf,"""Sentite, penserò a tutto io. Non vi lascerò sulla strada. Cominciate a sentirvi come se foste saliti su una grande nave! Quando avrò sistemato tutto senza pericolo, vi ricompenserò tutti con una montagna di champagne. Lo prometto. Quindi, state in silenzio e seguitemi. D'accordo?!!"""
,L'aereo si agitò all'improvviso. Probabilmente a causa della turbolenza.
,"Rudolf si svegliò a causa di quello scossone. Dal momento che quella mattina si era svegliato presto, era finito con l'appisolarsi mentre si riposava sul suo sedile."
Ushiromiya Kyrie,"""... Stai bene? Sei ancora molto assonnato, vero? Ultimamente, sembra che tu sia stato molto occupato col tuo lavoro."""
Ushiromiya Rudolf,"""È bello essere occupati al lavoro, no? Se cominciassi a perdere tempo, saremmo tutti su un marciapiede a partire da domani."""
Ushiromiya Kyrie,"""Hai ragione. Dato che è tornato Battler-kun, sarebbe un problema che noi due andassimo in giro a mendicare."""
Ushiromiya Rudolf,"""... Giusto. Dopo sei anni, è presente tutta la famiglia. ... Quindi, il capofamiglia deve dare il meglio di sé per riuscire a passare il tempo assieme senza estranei..."""
,"Come guardò fuori dalla finestra, notò che l'aeroplano stava già cominciando a scendere considerevolmente di altitudine."
,"I pescherecci, che erano sembrati soltanto dei puntini neri fino a poco prima stavano cominciando a diventare chiaramente visibili."
Ushiromiya Rudolf,"""... Se potessi prendere in prestito dieci milioni in un colpo solo prostrandomi a mio Padre, lo farei una dozzina di volte, ma... se non ci riuscissi, sarebbe meglio che mi sbrigassi a nascondermi."
Ushiromiya Rudolf,"... Sono sempre dipeso molto dal suo supporto finanziario, e ora sto puntando all'eredità. ... Andrò all'inferno. ... Immagino che Papà non vorrà incontrarmi in questo stato..."""
Nanjo Terumasa,"""... Può essere che, anche quest'anno, non hai intenzione di uscire per la conferenza di famiglia?"""
,"Nanjo guardò il volto di Kinzo, sospirando. ... Gli occhi di Kinzo erano fissi su quegli strani libri di magia."
Ushiromiya Kinzo,"""Non voglio unirmi alla discussione di quegli avvoltoi. Possono discutere di quanto spolperanno le mie ossa come meglio credono. ... Sono davvero degli sciocchi."""
Nanjo Terumasa,"""... Oh, cielo. Che problema..."""
,Nanjo scosse la testa leggermente.
,"... Per lui, figli e nipoti erano cose amorevoli. E credeva che la loro crescita fosse la sola gioia per i vecchi."
,"Per lui, le parole di Kinzo erano una cosa davvero triste."
Ushiromiya Kinzo,"""Se verrà il momento in cui dovrò lasciare questa stanza, io mi mostrerò. ... Proprio come quella non lo fa."""
,"Quando Kinzo sollevò il suo volto, nella direzione del suo sguardo vi era il ritratto della strega, che era rispettosamente esposto sulla parete..."
Nanjo Terumasa,"""..."""
,"Dentro la testa di Kinzo, non c'era niente come ‘oggi è il giorno della conferenza di famiglia e tutti i miei cari saranno riuniti insieme’."
,"... C'era solo il volto della strega nel dipinto ad olio, che non sorrideva se non all'interno del ritratto..."
,"Tutti sapevano che quando Kinzo parlava di Beatrice, interruzioni non necessarie avrebbero scatenato la sua ira..."
Ushiromiya Kinzo,"""Oggi, io... terrò una certa cerimonia."""
Nanjo Terumasa,"""Hoh. ... E cosa sarà?"""
Ushiromiya Kinzo,"""... Sarebbe più corretto chiamarlo azzardo. ... Dopotutto, i miracoli dimorano solo all'interno della magia basata sul rischio."""
,Nanjo aveva già sentito quella storia molte volte. Si poteva definire la frase preferita di Kinzo.
,... Sembrava che Kinzo credesse che la magia e i miracoli potevano succedere scommettendo il proprio destino con un certo tipo di rischio e uscendone vincitori...
Nanjo Terumasa,"""Quindi, Kinzo-san, tu che una volta eri chiamato Giocatore d'azzardo Dorato, quel vecchio uomo che poteva andare all'altro mondo in ogni momento, mi chiedo che tipo di azzardo stai cercando di ottenere... credo varrà la pena vederlo..."""
Ushiromiya Kinzo,"""Hmph... capisco. Se il rituale segreto a cui ho dedicato le mie ricerche colpiscono anche te che non sei abile nella magia, lo chiameresti azzardo? {n}Fa lo stesso."""
Ushiromiya Kinzo,"""... Io credo nei miracoli e se dovessi vincere, sarai capace di capire chiaramente che tutte le mie ricerche, che probabilmente appaiono come capricci ai tuoi occhi, saranno fruttuose quest'oggi. Se vinci tu... finirà tutto come niente più di un capriccio di un vecchio che può andare all'altro mondo in qualsiasi momento, proprio come tu lo vedi."""
Nanjo Terumasa,"""Hoh... mi chiedo cosa mai sarà quest'azzardo che inizierà... come tuo amico, in questa scommessa... no, era una cerimonia? ... Io prego solo dal profondo del cuore che tu vinca in questa cerimonia."""
Ushiromiya Kinzo,"""Hmm... ti ringrazio."""
Nanjo Terumasa,"""... A proposito, Kinzo-san. Hai sentito che un ospite tanto atteso sarà presente alla riunione di famiglia quest'anno?"""
Ushiromiya Kinzo,"""Cosa...?"""
,Kinzo reagì in una maniera inusuale alle parole di Nanjo e si girò.
Nanjo Terumasa,"""Già, Battler-kun dalla famiglia di Rudolf-san. Ho sentito che verrà dopo sei anni. Sono sicuro che è diventato uno splendido ragazzo."""
Ushiromiya Kinzo,"""... Oh, Battler? ... Non lo chiamerei ‘tanto atteso’, un ospite che non si mostra per sei anni."""
,"Dopo aver sentito il nome di Battler e aver mostrato una espressione di cattivo umore, come se fosse stata una delusione, Kinzo si girò ancora."
Nanjo Terumasa,"""Credo che sei anni passino in un batter d'occhio per te dato che sei immerso nelle ricerche chiuso in questa stanza..."""
Ushiromiya Kinzo,"""Hmph. ... Forse, un ospite tanto atteso... verrà a farci visita. ... Tutto dipende dal risultato della roulette. ... La roulette sta già iniziando a girare. Rosso, oppure Nero?"""
Ushiromiya Kinzo,"""... Questa notte, divertiamoci a scoprire che tipo di miracolo la roulette ci mostrerà. ... Le vincite sono grandi. E non mi sento di perdere... Beatrice... tu puoi accettare la mia scommessa..."""
,"In quel momento, il telefono sul tavolo suonò."
,"Sembrava che quel rumore penetrante non piacesse a Kinzo, e prese il ricevitore per preservare il silenzio quanto più poteva."
Ushiromiya Kinzo,"""... Cosa c'è? Sono impegnato."""
Ronoue Genji,"""Sono Genji. Sono arrivati tutti."""
Ushiromiya Kinzo,"""E quindi? Potete servirgli qualche tè o qualcosa di simile."""
Ronoue Genji,"""... Certamente. Lo farò."""
,Kinzo chiuse bruscamente il telefono.
,"Guardando ciò, Nanjo sospirò ancora una volta e rivolse la sua attenzione fuori dalla finestra."
,"Per come è ora, Kinzo probabilmente non è interessato in nessun tipo di ospite."
,"... Ne esisterà uno che può far uscire Kinzo quando verrà il momento, proprio come lui aveva detto?"
,"Lui aveva qualcuno in mente, ma quell'ospite non sarebbe potuto apparire..."
,"Nanjo fissò la strega del ritratto, che aveva una candida espressione, incapace di decidere se stava sorridendo o era triste, e poi lui volse lo sguardo al cielo..."
,"Molto bene, tutti i pezzi sono ora schierati...? Dovremmo schierare ancora una volta queste pedine e iniziare un nuovo gioco?"
{f:5:Beatrice},"""Hai qualche problema...?"""
Ushiromiya Battler,"""... No."""
,La strega lo guardò con fare di sfida mentre elegantemente fumava la sua pipa.
,E Battler? Lui strinse le spalle come se non sentisse di essere il suo avversario.
,Non fece incontrare i suoi occhi con quelli della strega. Ma questo non significava che non fosse una sfida per lei.
,... Significava la sua ferma determinazione a non cedere mai agli artifici di quella bastarda. Era una espressione della sua forte determinazione a lottare.
{f:5:Beatrice},"""Non vorrai dirmi che non hai un piano...?"""
Ushiromiya Battler,"""Dato che non conosco le tue mosse, non ho alcun piano. ... Sentiti libera di prendere l'iniziativa."""
{f:5:Beatrice},"""Hmph... Naturalmente, tu me lo permetterai. In che modo dovrei distruggere le tue difese? Con quante mosse ti darò scacco matto? ... È un'opportunità di mostrare le mie abilità."""
Ushiromiya Battler,"""... Qualsiasi mossa tirerai fuori, io non crederò in te! ... Finché io manterrò la mia posizione su questo punto, io non perderò. E questo è tutto. Questo gioco è stato fatto in modo che io non possa sconfiggerti, vero...?"""
{f:5:Beatrice},"""Forse hai ragione. Tuttavia, sai una cosa? Sarò io a decidere quante volte questo gioco si ripeterà. Si ripeterà ancora e ancora, fino a quando non vincerò e tu non ammetterai la tua sconfitta, ok...?"""
{f:5:Beatrice},"""In altre parole, questa è una tortura. È una tortura eterna che continuerà fino a quando non ti arrenderai a me...! Continuerà all'infinito, fino a quando non mi riconoscerai me e l'esistenza della strega!"""
Ushiromiya Battler,"""... In questo caso, ti seguirò all'infinito, qualsiasi numero di volte, fino a quando non perderai la pazienza. Non ho mai perso in queste ‘gare di resistenza’."""
{f:5:Beatrice},"""Te l'ha forse suggerito una strega da qualche parte...? *cackle*cackle*, mi sta bene...!"""
Ushiromiya Battler,"""Sono stanco di ascoltare le tue farneticazioni. ... Su, iniziamo!"""
{f:5:Beatrice},"""Va bene, iniziamo! Io so già le tue mosse fin troppo bene. Una difesa non vale un granché se si conosce il piano dietro di essa! Non pensare di essere capace di sconfiggermi con le stesse mosse!!"""
Ushiromiya Battler,"""... Beatrice. Ho solo una cosa da dirti prima di iniziare."""
{f:5:Beatrice},"""Cosa c'è...?"""
Ushiromiya Battler,"""Sei libera di dire quello che vuoi. Tuttavia, se crederci o no, è qualcosa ‘che deciderò’ da solo...!"
Ushiromiya Battler,"Non importa quanta di questa magia tu possa avere! La mia anima non cederà. Tu pensi che questa sia una tortura per me? Ti sbagli!!"""
{f:5:Beatrice},"""Allora, di che cosa stai parlando...!"""
Ushiromiya Battler,"""Questa è una tortura per te!!"
Ushiromiya Battler,"Un giorno, tu cederai a me e ti arrenderai! Fino ad allora, tu sarai torturata più e più volte!"""
{f:5:Beatrice},"""Interessante, è un paragone simpatico!! Una tortura dove ci tormentiamo a vicenda suona davvero interessante! Vieni, inizieremo questa tortura!! Ushiromiya Battleeeeer!!!"""
