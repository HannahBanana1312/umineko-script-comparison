Speaker,Italian (Ars Magica) (Old) (ITA)
Ushiromiya Battler,"""Al decimo crepuscolo, il viaggio avrà fine, e raggiungerai la capitale ove l'oro risiede. Certo che sei diligente, Maria. Hai fatto un buon lavoro prendendo nota di tutto questo."""
Ushiromiya Maria,"""Uu-! Maria dimentica un sacco quindi deve ricopiare pari pari! Mamma mi ha detto di ricopiare pari pari!"""
,"C'era un blocco note nella borsetta che Maria si portava sempre dietro, su cui era stata copiata l'epigrafe di Beatrice."
,"Grazie a ciò, fummo in grado di riflettere sull'enigma dell'iscrizione mentre camminavamo lungo la spiaggia."
,"Jessica e gli altri avevano già provato a risolverlo più volte, e se ne erano già stancati."
,"Tuttavia, visto che questa era la prima volta per me, ero così esaltato che non riuscivo a fermarmi."
,Stuzzicava davvero il mio senso di romanticismo maschile!
Ushiromiya Battler,"""Cominciamo dal primo verso. Ammira il fiume di ayu che scorre attraverso la mia amata terra natia. Dove hai detto che era la terra natia del Nonno?"""
Ushiromiya Jessica,"""Ho sentito che, prima della guerra, la famiglia Ushiromiya possedeva una villa vicino Odawara. Quindi, detto questo, chiunque vorrebbe saperne di più sul fiume di ayu che scorre attraverso Odawara, giusto?"""
Ushiromiya Battler,"""Perché quel fiume sarebbe il punto di partenza. Chiunque cerchi la terra dorata ne seguirebbe il corso e cercherebbe la chiave. Qual è il nome del fiume in Odawara? Ci nuotano degli ayu?"""
Ushiromiya George,"""Per esserci ayu in Odawara, dev'essere l'Hayakawa. È famoso per la sua pesca nei torrenti montani."""
Ushiromiya Maria,"""Uu-. Maria odia il pe-sce."""
Ushiromiya Battler,"""Ihihi, Maria, capirai quando sarai più gran~de! Lecca lecca lecca il pesce salato arrostito! Yummy~! Anche se abbiamo appena mangiato, mi sta già tornando la fame."""
Shannon,"""... Umm, devo portare dei biscotti?"""
Ushiromiya Battler,"""Huh? Oh, scusa. Non intendevo questo, non farci caso!"""
,"Shannon-chan, dal momento che non aveva faccende pomeridiane da svolgere per un po', ci stava fedelmente tenendo compagnia."
,"Pensavo che, come domestica, accompagnarci l'avrebbe costretta a prendersi cura di noi e farla stancare, ma sembrava non fosse così nel suo caso."
,"... Al contrario, sembrava che si stesse divertendo unendosi alla conversazione con persone di un'età simile alla sua."
,"Quando ho chiesto, mi è stato risposto che era una lavoratrice live-in. Quindi normalmente, l'unica persona a lei vicina in età era Jessica."
,"Capisco, dev'essere abbastanza stancante."
Ushiromiya Battler,"""D'accordo, ho capito che questo fiume pieno di ayu vicino a Odawara è l'Hayakawa. In tal caso, dobbiamo seguirne il corso! Non si trova niente se si scende lungo il fiume Hayakawa?"""
Shannon,"""Ummm... se lo segui verso valle, arrivi all'oceano."""
Ushiromiya Battler,"""Ma certo, si arriva alla foce del fiume! E il terzo verso dell'iscrizione era ‘Seguendone il percorso, vedrai un villaggio.’ Fra l'altro, dall'antichità, le foci dei fiumi sono state punti cruciali nei trasporti, e anche le grandi città tendono ad essere costruite lì. Quella sarebbe la nostra prossima meta."""
Ushiromiya George,"""Hmmmmmm. È una teoria piuttosto buona. Proprio come immaginavi, in tempi antichi, c'era una vecchia città molto prosperosa lì. Ed è dove si trova il castello di Odawara."""
Shannon,"""Ah, credo di essere stata in gita al castello di Odawara una volta. Era davvero bellissimo."""
Ushiromiya Jessica,"""Sì, anch'io sono stata al castello di Odawara. Anche se vivo in una casa in stile occidentale, è proprio vero che i giapponesi si sentono rilassati con lo stile giapponese!"""
Ushiromiya Maria,"""Uu-. Secondo Maria, i castelli sono noio-si. I parchi giochi sono meglio. Uu-!"""
Ushiromiya Battler,"""Capisco, capisco. Ok, ok! Se troviamo l'oro, il grande Battler-sama farà riservare generosamente un parco a tema intero per un giorno e ti ci farò giocare~!"
Ushiromiya Battler,"... Comunque, il castello di Odawara. L'oro nascosto del castello di Odawara... Oho?! Suona bene, eh?!"""
Ushiromiya Jessica,"""Hahahahaha! Beh, due anni fa siamo arrivati a quel punto. Il villaggio lungo il fiume dove nuotano gli ayu in Odawara. Abbiamo capito che era probabilmente da qualche parte vicino al castello di Odawara."
Ushiromiya Jessica,"Il problema è la riga successiva. D'accordo, vediamo dove lo strano ragionamento di Battler può portarlo."""
,"Jessica fece un ampio sorriso. Sembrava stesse dicendo che, se l'indovinello avesse potuto essere risolto così facilmente, lei avrebbe trovato la soluzione tempo fa."
,"... Dannazione, lo troverò di sicuro e lo terrò tutto per me!"
Ushiromiya Battler,"""Il quarto verso. ... In quel villaggio, cerca la costa di cui i due ti parleranno. ... Non so cosa significhi ‘i due’, ma comunque, la costa. ... Che significa vicino alla costa?! No, aspetta... c'è nessun posto qua vicino con ‘costa’ nel nome?"""
Shannon,"""Ummm... ho sentito che c'è un posto chiamato {c:86EF9C:Sogakishi} in Odawara."""
Ushiromiya Battler,"""Eh?! Wow, certo che sai un sacco di cose!"
Ushiromiya Battler,"Allora~, che significa? Shannon-chan, anche tu stai cercando l'oro, e stai provando a risolvere l'enigma~? Questo fa di noi dei rivali!"""
Shannon,"""N-Non è che mi interessi l'oro... è solo che, George-sama me ne ha parlato prima..."""
Ushiromiya Jessica,"""Perché abbiamo raggiunto la stessa conclusione due anni fa. Ci siamo anche presi il disturbo di stendere una mappa e cercarlo!"""
Ushiromiya George,"""Stava a circa cinque kilometri a nord di Odawara. Abbiamo proprio trovato un posto di nome Sogakishi in quel punto."
Ushiromiya George,"... Tuttavia, andando avanti, non abbiamo avuto idee. Innanzitutto la quinta riga non dice dove si trovi la chiave. Maria-chan, potresti leggercela?"""
Ushiromiya Maria,"""... Uu-. ... Lì riposa la ... chiave per la Terra Dorata."
Ushiromiya Maria,"Uu-! Sono riuscita a leggerlo!"""
Ushiromiya Jessica,"""Sogakishi probabilmente è grande, e non è mai stata costruita nessuna casa lì dalla famiglia Ushiromiya. Non ci sono indizi su dove sia nascosta la chiave in questa gigantesca zona, quindi questo è il punto in cui ci arrendiamo."""
Ushiromiya Battler,"""Hai ragione. ... E senza la chiave, non possiamo avanzare alla riga successiva. George-aniki, che genere di posto è Sogakishi?"""
Ushiromiya George,"""Vediamo... non ci sono mai stato, quindi non ne so molto, ma secondo la mappa, si trova fra le montagne. Sono quasi certo che fosse alla base del monte Asama."""
Ushiromiya Battler,"""... Hmmmm. è un po' irritante. Non potrebbe essere un po' più preciso, un enigma per il nascondiglio di un tesoro? Comunque, ho la sensazione che Sogakishi sia il posto giusto."""
Ushiromiya Jessica,"""Beh, io ho dei dubbi su Sogakishi. Potrebbe riferirsi a qualche casa in cui il Nonno ha vissuto quand'era bambino che noi non conosciamo. Dopotutto, la prima riga menziona la sua adorata terra natia."
Ushiromiya Jessica,"... Shannon, hai portato un sacco di sakè al Nonno, giusto? Non ti ha mai parlato della sua terra natia?"""
Shannon,"""... Il Padrone non parla quasi mai del suo passato. ... Tuttavia, parla del Gran Terremoto del Kanto come se fosse la storia di qualcun altro, quindi potrebbe aver vissuto lontano dall'area del Kanto."""
Ushiromiya George,"""La famiglia Ushiromiya poteva aver vissuto in Odawara, ma il ramo cadetto non era limitato a quella zona. Il Nonno spesso affermava di essere parte di un ramo della famiglia cadetta, gli ultimi connessi all'eredità."""
Ushiromiya Battler,"""Quindi è questo che vuoi dire! L'amata terra natia potrebbe anche non essere per niente Odawara..."""
Ushiromiya Jessica,"""Io non ho mai chiesto della terra natale del Nonno. Anche se lo facessi, dubito che riceverei una risposta onesta."""
Ushiromiya George,"""Se la cosiddetta adorata terra natale non si riferisce alle radici della famiglia Ushiromiya, allora la teoria di Odawara è sbagliata dal principio. Ovviamente, questo non toglie la possibilità che sia stata Sogakishi. Per esempio, potrebbe aver vissuto in Odawara quando era molto piccolo, ed essersi trasferito lontano in seguito."""
Ushiromiya Maria,"""Uu-... Non capisco di cosa parlate. Uu-."""
,"Maria era stata completamente esclusa dalla conversazione, e sedeva gonfiando le guance per la noia."
Ushiromiya Battler,"""Giusto, quindi in breve, se non riusciamo a decidere quale sia il punto di partenza per il gioco dell'oro, non possiamo neanche cominciare a giocare."
Ushiromiya Battler,"... Ma aspettate? Nelle prime cinque righe la cosa che stiamo cercando è una chiave? Anche senza una chiave, dovremmo essere in grado di sfondare ogni porta. Non possiamo semplicemente buttare via i primi cinque versi e cominciare a ragionare sul resto?"""
Ushiromiya Jessica,"""Ooh... non ci avevo mai pensato."
Ushiromiya Jessica,"Oh beh, tanto stiamo solo perdendo tempo. Sentiamo il resto del ragionamento di Battler!"""
Shannon,"""... Ma nella parte successiva diventa rapidamente orribile..."""
,Shannon-chan aggrottò un po' le sopracciglia.
,"Dopo aver guardato di nuovo il blocco note di Maria per ricordare cosa vi fosse scritto... già, sono d'accordo."
Ushiromiya Battler,"""Al primo crepuscolo, offri in sacrificio i sei scelti dalla chiave... certo che diventa subito orribile."""
Ushiromiya Jessica,"""Al secondo crepuscolo, dice di dividere i due che sono vicini. Vuol dire far rompere loro la relazione d'amore? O significa strapparli letteralmente? Non so, ma in ogni caso, è abbastanza disgustoso."""
Ushiromiya George,"""Anche se ignoriamo il significato di quella seconda riga, al primo crepuscolo sono sei persone, e dal quarto all'ottavo crepuscolo sono cinque, quindi almeno 11 persone devono diventare sacrifici."""
Ushiromiya Maria,"""Uu-. Sacrifici per resuscitare Beatrice!"""
Ushiromiya Battler,"""... Capisco, sacrifici per riottenere la strega... significherebbe questo. {n}Come risultato, la strega resusciterebbe al decimo crepuscolo... quell'ultima parte è garantita."""
Shannon,"""... Al nono crepuscolo, la Strega risorgerà e nessuno sarà lasciato in vita. Quindi alla fine tutti moriranno."""
Ushiromiya Jessica,"""E con questo, la seguente decima notte diventa il traguardo. Se tutti sono morti, sarà piuttosto difficile raggiungere la Terra Dorata."""
Ushiromiya George,"""... Non sono sicuro se il viaggiatore che possiede la chiave è incluso nella parte ‘nessuno sarà lasciato in vita’."""
Ushiromiya Battler,"""Ma alla fine c'è scritto qualcosa di piuttosto interessante. I versi su come, dopo aver raggiunto il traguardo, la strega darà i quattro tesori. Uno sarà tutto l'oro. {n}Il problema è quello successivo. Parla della resurrezione di tutte le anime dei morti, giusto? Non vi pare che si riferisca a tutti coloro che sono morti nelle righe precedenti?"""
Shannon,"""... Se la metti così, la parte della resurrezione dell'amore che andato perduto potrebbe riferirsi alla coppia divisa al secondo crepuscolo."""
Ushiromiya George,"""Esatto. E il quarto si riferisce al nono crepuscolo. Il quarto tesoro è mettere la strega, risorta al nono crepuscolo, a dormire."""
Ushiromiya Jessica,"""Se lo interpretiamo favorevolmente, sarà intenso di gente che muore e viene fatta a pezzi, ma alla fine tutto finirà per il meglio. La strega risvegliata dormirà di nuovo, e tutto ciò che resterà sarà un sacco di oro avanzato."""
Ushiromiya Battler,"""La strega deve essere davvero impegnata a uccidere, resuscitare, dividere, e riunire la gente."""
Ushiromiya Jessica,"""Senza contare lo svegliarsi e mettersi a dormire. Hahahahaha."""
Ushiromiya Battler,"""Oh beh, giusto quando la storia dell'oro nascosto si stava facendo interessante, appena viene introdotta la storia della strega, diventa rapidamente piuttosto macabro."""
Ushiromiya Jessica,"""Verissimo. Ahahahahahaha!"""
,"Risi assieme a Jessica. Dopotutto, una strega era semplicemente ridicola."
,"... Ovviamente, una volta cominciato a ridere in quel modo, Maria, che credeva nelle streghe, si arrabbiò."
Ushiromiya Maria,"""Uu-! La strega è fantastica! Può fare di tutto con la magia! Anche uccidere. Anche riportare in vita. Anche dare l'amore, anche riprenderselo."
Ushiromiya Maria,"Può volare nel cielo, può diventare invisibile, può far apparire l'oro dal nulla! Uu-! Uu-! Uu-uu-uu-!!"""
Ushiromiya Jessica,"""Ah, oh no... colpa mia... è solo uno scherzo!"""
,"Jessica si scusò, facendo la linguaccia, ma Maria non lo accettò."
,"Prese il suo blocco note dalle mie mani e, aprendo le altre pagine, provò a dimostrare l'esistenza della strega."
,"Su quelle pagine erano state disegnate illustrazioni colorate di streghe, e rendevano bene l'immagine fantastica che Maria aveva delle streghe."
,"Non era la classica immagine sinistra di una vecchia megera dal naso ricurvo che volava su una scopa, ma una persona come uscita da un sogno con poteri innaturali che potevano ogni cosa e che vestiva un bellissimo abito. Era ciò che ci si poteva aspettare da una bambina piena d'immaginazione."
,"Danzare nel cielo, attraversare un arcobaleno, ballare tutta la notte con una tazzina da tè e una teiera che non si sarebbe mai svuotata indifferentemente dal liquido versato."
,"Con un gesto del suo bastone, le stelle nel cielo sarebbero diventate caramelle e sarebbero cadute, e sarebbero nati ai lati delle strade fiori produttori di dolci."
,"... Per Maria, una strega era un'esistenza unica, incarnazione del sogno magico che l'aveva così ammaliata."
,"Crescendo, questa era l'ultima cosa che dava ricchezza alla sua piatta e monotona vita quotidiana."
,Quello è il motivo per cui Maria credeva nelle streghe.
,Non voleva che quel sogno venisse insultato. E non voleva che l'iscrizione che affermava l'esistenza della strega fosse dissacrata.
,Perché la strega Beatrice è il sogno di Maria...
Ushiromiya George,"""Per Maria-chan, questa non è qualcosa che conduce al nascondiglio dell'oro, ma magia per resuscitare la strega."""
,Perciò era l'unico collegamento fra Maria e la strega.
,Maria era davvero arrabbiata e si strinse a George-aniki.
,Jessica e io ci grattammo la testa chiedendo scusa.
,... Poteva non essere più possibile riappacificarci di nuovo come quando si era infuriata di fronte al ritratto.
,"Maria non voleva essere consolata facilmente. Al contrario di Jessica e me, che scuotevamo le nostre teste chiedendoci cosa avessimo fatto, Shannon-chan aprì timidamente la bocca."
Shannon,"""Umm... Maria-sama, lo sapeva...? C'è una storia di fantasmi su Beatrice che è stata tramandata fra i domestici."""
Ushiromiya Maria,"""... Uu-?"""
Ushiromiya Jessica,"""A-Ah, sì, è vero! Shannon, racconta. Non la conosco bene, ma pare sia abbastanza famosa fra i domestici."""
Ushiromiya Battler,"""Cos'è? Una storia di fantasmi?"""
Ushiromiya George,"""Sì. Sembra che sia una storia che risale a prima che noi nascessimo. L'ho sentita anch'io da mia Madre."""
Shannon,"""... Sì. È stata tramandata da quando su quest'isola è stata costruita la villa. ... I domestici di allora sussurravano che la villa avesse due Padroni, uno del Giorno e uno della Notte."""
,"La storia raccontata da Shannon, era la tipica storia di fantasmi raccontata attorno a un fuoco."
,Se c'era una foresta in cui viveva una strega... allora non c'era motivo per cui la strega non potesse far visita alla villa.
,"Ad un certo punto, è spuntata tra i domestici questa storia di fantasmi."
Shannon,"""Quando facevano la ronda un'ultima volta per controllare porte, alcune finestre e serrature che si supponeva fossero chiuse erano aperte. Luci che si credeva fossero state spente erano state accese, e luci che si credeva fossero accese si erano spente. Le cose lasciate in giro scomparivano, e altre cose apparivano dove nessuno si ricordava di averle messe lì."
Shannon,"Quando alcune di queste cose succedevano, i domestici più anziani dicevano che la strega, resasi invisibile, aveva fatto visita alla villa, e stava facendo degli scherzi."""
Ushiromiya Maria,"""Uu-! Vedi, lei esiste! Beatrice esiste!!"""
Ushiromiya Jessica,"""Sì, lei esiste. Mi ricordo spesso di non essere riuscita a trovare le scarpe prima di andare a scuola..."""
,Maria gonfiò il petto con un ‘uu-uu-’ proprio come se questa fosse la prova finale che dimostrava l'esistenza della strega.
,"Se avessi aperto bocca, Maria avrebbe sofferto ancora, quindi non lo feci."
,"... Voglio dire, senti questo genere di storie dappertutto."
,"A seconda del posto, potrebbero dare la colpa a un nano o a un elfo. È solo che, su quest'isola, la chiamano la strega."
,"Certamente, ci si potrebbe aspettare che camminare per una grandissima, elegante villa di notte sia un po' inquietante."
,"È un'isola senza persone. Dato che è una villa con molte correnti d'aria, camminare in giro la notte durante un temporale sarebbe certamente lugubre."
Shannon,"""In più, hanno anche visto fuochi fatui e farfalle luccicanti danzare in giro. {n}Anche Kanon-kun una notte ha visto qualcosa di simile quando è andato a perlustrare la villa."
Shannon,"E recentemente, i domestici parlano di strani passi all'interno della villa attorno alla mezzanotte. Assieme ci siamo raccontati che Beatrice-sama dal ritratto alcune volte si fa invisibile e cammina per la villa."
Shannon,"... È accaduto molto tempo fa, ma anche io ho sentito quel tipo di passi mentre facevo la ronda durante la notte."""
Ushiromiya Battler,"""... Whoa. Spaventoso..."""
Shannon,"""Ah... ma, non c'è niente di cui aver timore, giusto? Beatrice-sama è un'altra governante di questa villa diversa dal Padrone. Quindi, non siate spaventati. Se la rispettate, non farà nulla di male."""
Ushiromiya George,"""Comunque, sarebbe terribile se non la rispettassi, giusto?"""
Shannon,"""... Sì. Ho sentito che, poco prima che cominciassi a lavorare, qualcuno che parlò male di Beatrice-sama cadde giù dalle scale e si dimise dopo essersi preso una brutta ferita alla schiena. A causa di questo, c'era la diceria tra i domestici che l'ira di Beatrice-sama fosse caduta su questa persona..."""
Ushiromiya Maria,"""Uu-... L'ira cadrà sicuramente su Battler e Jessica... Uu-..."""
Ushiromiya Battler,"""M-M-Mi dispiace! Non voglio la sua ira su di me! Chiedo scusa, Maria. Ovviamente, chiedo scusa anche alla strega. Mi dispiace, Beatrice-sama. Ti prego perdona la sciocchezza di un forestiero."""
Ushiromiya Jessica,"""Mi scuserò anch'io. Mi dispiace, Beatrice-sama. ... La strega-sama ci potrà perdonare ora?"""
Ushiromiya Maria,"""... Uu-. Non so. La strega è capricciosa, quindi perdona quando perdona, e non perdona quando non perdona. Uu-!"""
Ushiromiya George,"""Che brutta storia... Maria-chan, non esiste qualche incantesimo portafortuna che possa impedire che l'ira di Beatrice-sama ricada su Battler-kun e Jessica-chan? Qualche sorta di amuleto o qualcosa del genere?"""
,"Facendo affidamento su Maria, che era fiera di sapere tantissime cose sulle streghe, George fu in grado di far ritornare la sua autostima."
,... Ancora un volta fui costretto ad ammirare la sua abilità nel confortare i bambini.
,"Maria, riflettendo seriamente e incrociando le braccia, cominciò a sfogliare le pagine del suo manuale come se naturalmente ci fosse qualche incantesimo capace di proteggere me e Jessica dalla collera della strega."
,Avevo pensato fosse solo un diario scarabocchiato... ma saltò fuori che c'erano parecchie pagine che sembravano venire da un libro di magia nera.
,"In mezzo a queste, parecchi di ciò che sembravano cerchi magici erano stati copiati e accuratamente paragonati tra loro."
,"... In ogni caso, sembra proprio che l'hobby della magia nera non fosse limitato solo al Nonno."
,"Quando finalmente ebbe trovato quello che stava cercando, chiuse vigorosamente il manuale con uno schiocco e lo gettò nella sua borsetta. Poi cominciò a rovistare nel contenuto della borsa."
,Sembrava ci fossero molte cose gettate alla rinfusa lì dentro.
,"Dopo un po', tirò fuori alcune cianfrusaglie, sebbene per Maria fossero probabilmente importanti oggetti magici, e ripetutamente le gettò nuovamente nella borsa, dicendo che erano sbagliate."
,"Il tutto era un po' divertente, proprio come quando Doraomon tirava fuori lo strumento sbagliato."
,"Finalmente, sembrò che avesse trovato ciò che stava cercando."
,"Con una faccia inimmaginabilmente più luminosa dell'espressione tormentata che aveva avuto fino ad ora, ‘li’ porse a me e a Jessica."
Ushiromiya Maria,"""Uu-!"""
,"Quando mi allungai per afferrarlo, notai che sembrava un amuleto davvero poco costoso."
,"Sembrava un braccialetto preso da un rosario di plastica, con attaccata una medaglietta sulla quale era raffigurato uno scorpione."
,"Voglio dire, trovi spesso accessori di poco costo che si abbinano alle costellazioni."
,Sembrava essere uno di quei premi che puoi vincere alle gru nelle sale giochi. Sembrava davvero qualcosa di simile.
,Ce n'erano due. Probabilmente uno per me e uno per Jessica.
,"... Comunque, per lo strano fatto che ce ne fossero due li fece sembrare oggetti di poco valore, ed era piuttosto difficile pensarli come oggetti magici."
Ushiromiya Jessica,"""Li stai dando a me e a Battler?"""
Ushiromiya Maria,"""Uu-! Con questi amuleti perfino Beatrice non è un problema! Perché lo scorpione ha il potere di bloccare la magia!"""
Ushiromiya Battler,"""Huh, davvero? Non credevo che gli scorpioni potessero fare ciò."""
Ushiromiya Maria,"""Uu-, Battler non ci crede! Uu-uu-uu-!"""
,Avevo irritato Maria di nuovo perché avevo parlato troppo...
,"Maria tirò fuori il suo manuale un'altra volta, e mentre indicava alcune pagine, continuava a dire di come lo scorpione avesse poteri divini, e di come era stato spesso ritratto in cerchi magici anti-magia sin dall'antichità."
Shannon,"""... Ah, l'avevo sentito da alcuni degli altri giovani domestici. Qualcosa su come, nella stregoneria, lo scorpione è raffigurato come un simbolo anti-magia..."""
Ushiromiya Jessica,"""Huh, davvero...!"""
Ushiromiya Maria,"""Uu-! Lo scorpione protegge contro la magia malvagia e la sfortuna. E lo smeraldo porta pace al cuore. Così, l'effetto è raddoppiato! Uu-!"""
Ushiromiya George,"""È vero. Lo scorpione si avvolge attorno allo smeraldo e lo protegge. Capisco, sembra davvero utile."""
,"Volevo davvero prendere in giro questi amuleti dall'aspetto inutile, ma come vidi Maria dare spiegazioni sull'amuleto con tutto il suo cuore, e realizzando che li aveva fatti apposta per noi, sentii come se, anche se era solo il premio di qualche sala giochi, sarebbe comunque stato utile."
,La qualità dei materiali dell'amuleto non era importante. Lo era la forza dei suoi sentimenti. Persino io non avrei pensato di rovinare tutto prendendomene gioco.
Ushiromiya Battler,"""Ok, grazie. Mi sono scusato con Beatrice-sama, ma, anche nel peggiore dei casi in cui sia maledetto, ora sarò salvo grazie all'amuleto di Maria. Giusto, Jessica?"""
Ushiromiya Jessica,"""Ah, è vero! Grazie, Maria."""
Ushiromiya Maria,"""Uu-! Indossalo sul braccio quando vuoi un cuore pieno di pace. Se lo metti nel portafoglio, i tuoi soldi non diminuiranno! Se lo appendi fuori sulla maniglia della porta, le cose cattive non possono entrare! È un amuleto molto conveniente!"""
Shannon,"""Che effetto incredibile. Se Maria-sama è fiduciosa in questo amuleto e lo raccomanda, sono sicura che sarà affidabile."""
,"Come Shannon-chan applaudì, Maria gonfiò il petto."
,Era di nuovo in piene forze.
,"Se ciò l'avesse tenuta di buonumore, sarebbe stato utile lasciare che Maria conducesse la conversazione ancora per un po'."
,"A pensarci bene, lei non aveva condiviso il nostro entusiasmo nel cercare il luogo dov'è nascosto l'oro, quindi penso che si fosse annoiata un po'."
,"Mentre mangiavamo i biscotti preparati da Kumasawa-san, Jessica e io chiedemmo a Maria alcune cose riguardanti la magia nera."
,Maria chiacchierò felicemente rispondendo alle nostre domande.
,"Ad ognuna, George-aniki e Shannon-chan fingevano di essere sorpresi e si mostravano d'accordo su ciò che diceva."
,"Il colore delle nuvole in cielo diventava sempre più scuro, ma i cugini apprezzavano parlare liberamente dopo un anno di separazione..."
Ushiromiya George,"""... Nn. Proprio adesso, mi è caduta una goccia sulla fronte?"""
Ushiromiya Battler,"""Huh? Che c'è?"""
,"Strofinandosi la fronte, George-aniki guardò il cielo."
,"Considerando il colore del cielo e l'umidità dell'aria, non sarebbe strano se fosse caduta una goccia di pioggia."
,Sembrava anche che il vento fosse diventato un po' più forte.
Ushiromiya Maria,"""Uu-? Maria non ha sentito una goccia. Solo Maria non l'ha sentita. Uu-!"""
Ushiromiya Battler,"""Calmati, nemmeno io l'ho sentita. In ogni caso sono sicuro che stanotte pioverà talmente tanto che tutti riceveranno la stessa quantità di gocce."""
Ushiromiya George,"""Giusto. Forse dovremmo tornare indietro presto...?"""
,Shannon-chan guardò il suo orologio. Era già sera inoltrata.
Ushiromiya Jessica,"""È già ora che tu torni a lavoro?"""
Shannon,"""Sì. ... Per avermi permesso di divertirmi per un po' assieme a tutti voi, grazie mille."""
Ushiromiya George,"""Ringrazia Kumasawa-san per i biscotti. Bene, ciascuno aiuti a pulire."""
,"Shannon-chan rifiutò il nostro aiuto, dicendo che questo era il lavoro di un domestico, ma raccogliere una forchetta caduta a una cameriera prima che lo faccia lei è come il mio scopo nella vita."
,"Piegammo la tovaglia, raccogliemmo la spazzatura e aiutammo a pulire tutto."
Ushiromiya Maria,"""Uu-! La spazzatura sta andando via-a! Uu-uu-!!"""
Ushiromiya Battler,"""Non la lascerò andare via. La prenderò prima che lo faccia Maria!"""
Ushiromiya Maria,"""Uu-!! Maria la raccoglierà! Uu-uu-uu-!"""
Ushiromiya Jessica,"""Maria-! Non bagnarti le scarpe, ti metterai nei guai!"""
,"Per Maria, andare dietro a della spazzatura che il vento forte aveva mandato per aria era solo un altro gioco."
,"Quando finimmo di pulire, il vento aveva cominciato a soffiare molto forte."
,Sembrava una buona scelta tornare indietro.
Shannon,"""Tutti quanti mi avete davvero aiutato. Grazie mille."""
Ushiromiya George,"""... Sembra proprio che tu sia di fretta. Va bene se torni indietro prima di noi."""
,George-aniki aveva capito dal suo atteggiamento affrettato che aveva davvero poco tempo libero rimanente.
Ushiromiya Jessica,"""Genji-san è davvero inflessibile riguardo l'orario. Se non sei nel posto giusto al momento giusto, può essere molto severo."""
Ushiromiya George,"""Ci vedremo dopo. Fai del tuo meglio con il lavoro."""
Shannon,"""S-Sì! ... Allora, con permesso."""
,"Dopo aver fatto un rispettoso inchino, Shannon-chan corse via verso il giardino delle rose."
Ushiromiya Battler,"""Ok, torniamo alla casa degli ospiti. Possiamo guardare la televisione o fare qualcosa con cui rilassarci un po'."""
Ushiromiya Maria,"""Uu-! Guardare la TV! Guardare la TV, uu-!"""
Ushiromiya Jessica,"""Allora è deciso. Torniamo indietro e tutti guarderemo la televisione assieme."""
,"Maria, che non si era ancora divertita abbastanza, fu d'accordo al pensiero di guardare la televisione."
,Salimmo le scale e ritornammo al giardino delle rose.
,"Il vento era diventato veramente forte, e le rose si agitavano per tutto il giardino come onde sull'acqua."
,Questa poteva essere la nostra ultima possibilità di vedere queste bellissime rose... La tempesta di stanotte le avrebbe rovinate di certo...
Ushiromiya Battler,"""Queste rose potrebbero essere fatte a pezzi dal vento di stanotte."""
Ushiromiya Jessica,"""Hai ragione. Non pensi che le rose siano state fortunate? Dopotutto, sono riuscite a dare il benvenuto a tutti voi prima della tempesta."""
Ushiromiya George,"""Un fiore perderà sempre i suoi petali prima o poi. Comunque, proprio per questo, possiamo ammirarli ancora di più quando sono in fiore."""
Ushiromiya Battler,"""Questo è vero. ... Maria, imprimiti quest'immagine negli occhi. In questo momento, sono le rose migliori dell'anno."""
Ushiromiya Maria,"""Uu-. Impressa negli occhi."""
,"In quel momento, Maria improvvisamente batté le mani. Sembrò essersi ricordata qualcosa."
Ushiromiya Maria,"""... La rosa di Maria... il tifone la farà volare via. ... Uu-!"""
Ushiromiya Battler,"""Oh, intendi quella rosa malata che George-aniki ha segnato con un fiocco?"""
,Sembrò che Maria si ricordasse dove fosse.
,Corse alla massima velocità. Il resto di noi la seguì.
Ushiromiya Maria,"""... Uu-? Uu-."""
Ushiromiya Jessica,"""Dov'è che era...? Sono sicura fosse qui da qualche parte."""
,"Cercammo ovunque vicino a quell'area, ma, dopotutto, era solo un singolo fiore tra tutte quelle rose."
,"Anche se sapevamo che era nelle vicinanze, non fummo in grado di trovarla."
,"L'avanzare dei venti del tifone stava facendo ondeggiare tutte le rose nel giardino. Sembrava quasi che si stesse prendendo gioco di noi, rendendo impossibile individuare la posizione della rosa di Maria..."
Ushiromiya George,"""Forse non era qui... proviamo a dividerci un po' per la ricerca."""
Ushiromiya Battler,"""Suona bene. Usiamo la tattica della forza del numero."
Ushiromiya Battler,"... Hm? Che c'è Maria?"""
,"Non appena decidemmo di separarci e cercare, Maria tirò la mia giacca con aria infelice."
,... Sembrava che la sua intenzione fosse quella di fermarci dall'andare in un altro luogo.
Ushiromiya Battler,"""Cosa c'è, cos'è successo?"""
Ushiromiya Maria,"""... Uu-. La rosa di Maria è qui. è qui...!"""
Ushiromiya Jessica,"""Ma in realtà non c'è, giusto...? Magari era dall'altra parte dell'aiuola. Se controllassimo tutti, la troveremmo in fretta, no?"""
Ushiromiya Maria,"""Uu-!! È qui! La rosa di Maria è qui!! Cercatela! Cer--ca--te--la!! Uuu--!!"""
,Maria pestò i piedi sul terreno irritata.
,"... Aveva indicato questo punto dicendo che era certamente qui, ma in verità non c'era."
,"Avendoci detto ciò, Maria si infuriò quando andammo a cercarla altrove."
,... Non potevamo fare a meno di essere confusi.
,"Per un po', avremmo dovuto stare con Maria, e far finta di cercare in questo cespuglio di rose."
Ushiromiya Maria,"""... Uu-. Uu-...! Non qui. ... Non qui! Non qui! Uuu--!!"""
,Forse sta dicendo che dovrebbe essere qui ma non c'è. Il comportamento di Maria peggiorò sempre più...
Ushiromiya Battler,"""... Oh cavolo, Maria sta davvero perdendo la pazienza."""
Ushiromiya Jessica,"""Maria a volte comincia a preoccuparsi seriamente di cose senza senso. {n}Se ottiene ciò che vuole è un conto, ma..."""
Ushiromiya George,"""Non puoi trovare qualcosa che non è qui... questo è un bel guaio..."""
,"Proprio quando non sapevamo più cosa stesse succedendo, Maria alzò la voce."
Ushiromiya Maria,"""Mamma-!! Uu-uu-!!"""
,"Nella direzione in cui lei stava agitando la mano, si vedeva la figura di Rosa oba-san."
,"Forse voleva dare un'occhiata al giardino un'ultima volta prima che arrivasse il tifone, o forse aveva qualcosa da fare alla casa degli ospiti."
,Rosa oba-san veniva dalla villa. Notò subito la voce della figlia e ci raggiunse.
Ushiromiya Rosa,"""Cielo, cielo, che è successo, tutti quanti? State cercando qualcosa?"""
Ushiromiya Maria,"""Cercaaa-! Mamma, cerca anche tu la rosa di Maria! Uu-uu-uu-!!"""
Ushiromiya Rosa,"""La rosa di Maria?"""
Ushiromiya George,"""Abbiamo trovato una rosa appassita qua intorno e l'abbiamo contrassegnata."""
Ushiromiya Battler,"""Ci abbiamo avvolto intorno una carta di caramella. ... Ma Maria, se ricordo bene, stava crescendo proprio qui davanti e si notava bene, no? A meno che non le siano cresciute le gambe e sia fuggita da qualche parte, doveva trovarsi altrove. Maria si è ricordata male?"""
Ushiromiya Maria,"""Uu-!! è qui!! è-proprio-qui!! Battler non ci crede! Uu-uu-!!"""
Ushiromiya Rosa,"""Quante volte devo dirti di smetterla di dire ‘uu-uu-’ prima di fartelo capire! Mamma la cercherà, quindi stai buona!!"""
,"Ero un po' sorpreso di vedere Rosa oba-san, di cui avevo sempre visto soltanto il lato gentile, arrabbiarsi."
,"Anche Rosa oba-san cominciò a cercare, perciò decidemmo di seguirla anche noi, ma eravamo già più che sicuri che non fosse nei paraggi."
,"... Perciò, anche Rosa oba-san realizzò presto che non era lì."
Ushiromiya Rosa,"""La rosa non è qui. Hai scambiato questo posto per un altro? Ci sono così tante rose qua attorno..."""
Ushiromiya Maria,"""Uu-!! Uuuu---!!! Sbagliato!! è qui!! Mamma non ci crede! Uu-uu-uu-!!!"""
Ushiromiya Rosa,"""Non ti ho forse creduto e non l'ho cercata duramente?! Ma qui non c'è!"""
Ushiromiya Maria,"""Uu-uu-!! Ma è qui!! è qui ma non c'è!! Uu-uu-uu-!!"""
Ushiromiya Rosa,"""Allora qualcuno deve averla strappata! In ogni caso, smettila di dire quel ‘uu-uu’!!"""
Ushiromiya Maria,"""Uu-uu-uu-!! Chi ha strappato la rosa di Maria, chi l'ha fatto?!?! Ridammela, ridammela!! Uu-uu-!! Uu-uu-uu-uu-!!!"""
Ushiromiya Rosa,"""Come posso saperlo!! Smettila, smetti di dire ‘uu-uu-’!!"""
,"Rosa oba-san schiaffeggiò la guancia sinistra di Maria col palmo della mano. {n}In quell'istante, Maria fu così sconvolta che fece silenzio."
,"Ovviamente, fu solo per un istante. Quando Maria realizzò che il suo desiderio stava venendo rifiutato prima che potesse essere realizzato, cominciò a gridare con una voce sempre più alta."
Ushiromiya Maria,"""Uu-uu-!! Uu-uu-uu-!! La rosa di Maria! La rosa di Maria!! Uu-uu-uu-uu-uu-uu-uu-!!!"""
Ushiromiya Rosa,"""Non ti ho detto di smetterla con quella strana abitudine!! Questo è il motivo per cui tutti i bambini della tua classe ti prendono in giro!! Piantala!!"""
,"Ancora una volta, il suo palmo schiaffeggiò la guancia di Maria."
,"Questa volta non rimase in silenzio. Tossì e cominciò a piangere, e iniziò a strillare alzando sempre più la voce..."
,"Rosa oba-san era chiaramente irritata, e sollevò di nuovo la sua mano per provare a zittire la figlia..."
Ushiromiya Battler,"""Ro-Rosa oba-san... via, via... è solo una bambina. Non c'è motivo di prenderla così sul serio... ihihi."""
,"Provai a interpormi con un sorriso amaro, sfregandomi le mani... ma Rosa oba-san mi minacciò con una faccia seria che mi comunicava di non intromettermi."
Ushiromiya Rosa,"""Chiedo scusa, Battler-kun e voi altri, potreste tornare in camera vostra? La zia deve fare un discorsetto a Maria."""
Ushiromiya Maria,"""Uu-uu-uu-!! Nessuno crede alla rosa di Maria!! Anche se era qui!! Uu-uu-!! Cercatela!! Cerca-te-la!! Qui, era qui!! Uu-uu-uu-uu-!!!"""
Ushiromiya Rosa,"""Ma non è qui!! Allora l'hai confusa con qualcos'altro?!"""
Ushiromiya Maria,"""Uu-uu-uu-uu-!! è qui!! è qui di sicuro!! Uu-uu-uu-!!"""
Ushiromiya Rosa,"""Allora è scomparsa!! Lascia perdere!!"""
Ushiromiya Maria,"""Perché?! Perché è scomparsa? Perché, perché?! Uu-uu-uu-!!!"""
Ushiromiya Rosa,"""Non lo so!! Quindi smettila di dire ‘uu-uu-’!!"
,"Rosa oba-san alzò di novo la mano e, sopraffatta dalle emozioni, schiaffeggiò la guancia di Maria. Fu così forte che la fece cadere."
Ushiromiya Battler,"""E-Ehi... Rosa oba-san, anche se è tua figlia, non dovresti essere così violenta..."""
,"Mi misi fra loro due per proteggere Maria, che era ancora a terra, piangendo ‘uu-uu-’."
,... Sapevo che i problemi fra genitori e figli non erano affari miei essendo un esterno. Ma non sono stato cresciuto per osservare in silenzio una cosa simile...
Ushiromiya Rosa,"""Non trovi sia strano, Battler-kun? Ci sono ragazze nella tua scuola che gemono ‘uu-uu-’?"""
Ushiromiya Battler,"""Beh, io sono alle superiori... ma per un bambino delle elementari, trovo che dire ‘uu-uu-’ sia carino..."""
Ushiromiya Rosa,"""Carino? Dire ‘uu-uu-’ sarebbe carino? Carino?!"""
,Sembrava che le mie imprudenti parole avessero fatto ricadere l'ira di Rosa oba-san su di me. Mi afferrò per la collottola con un'espressione terrificante...
Ushiromiya Rosa,"""Non dire cose insensate!! Lo sai quanti anni ha Maria? Sai che ha nove anni? Che va in quarta elementare?! Che non va più all'asilo?! Eppure, continua a dire ‘uu-uu-’ durante le lezioni!!"
Ushiromiya Rosa,"Lo capisci?! Questa bambina, lo sai cosa dicono di lei quando la prendono in giro?! Che, grazie a quella strana abitudine, ancora non ha trovato un solo amico?! Non distogliere gli occhi dalla realtà chiamando Maria carina senza pensarci!! Pensa più seriamente al futuro di questa bambina!!!"""
Ushiromiya Maria,"""Uu-uu-uu-uu-uu-!!! Uu-uu-uu-uu-uu-uu-!!!"""
Ushiromiya Rosa,"""Te l'ho detto, smettila di dire ‘uu-uu-’!!! Non ti ho detto di farla finita?!!"""
,Rosa oba-san colpì la testa tremante di Maria dalla quale si stava alzando una voce sempre più insoddisfatta.
,"Provai a fermarla, ma la zia mi spinse via..."
,La mia schiena colpì George-aniki.
Ushiromiya George,"""... Tempo fa, anche Rosa-san credeva non fosse niente più che qualche parola da neonata di Maria-chan... ma ora è a metà delle elementari, e il fatto che la questione non si sia sistemata l'ha fatta preoccupare un sacco recentemente..."""
Ushiromiya Battler,"""Non è che abbia importanza il tipo di parole che usa..."""
Ushiromiya George,"""Non puoi crescere in quel modo. ... Perciò, anche se non è una bella scena da vedere... questo è un problema tra genitore e figlia."""
Ushiromiya Jessica,"""... Beh, anch'io spesso mi trovo nei guai con mia Madre per il modo in cui parlo."""
,"Se lo guardi in questo modo, magari una persona esterna non dovrebbe interferire anche se è doloroso da vedere..."
Ushiromiya George,"""Battler-kun, non hai mai avuto da bambino qualche cattiva abitudine che non sei riuscito a correggere e che ti ha messo nei guai?"""
Ushiromiya Battler,"""... Beh, una o due. Il giorno della Festa dei Genitori, mi cacciavo sempre nei guai di fronte a tutti, ed era così imbarazzante che non riuscivo a sopportarlo."""
Ushiromiya George,"""In questo caso, puoi capire i sentimenti di Maria-chan in questo momento. ... Sono sicuro che non vorrebbe che fossimo qui ora. ... Capisci anche tu, Jessica-chan?"""
Ushiromiya Jessica,"""... Penso che a nessuno piaccia essere visti mentre si viene puniti."""
Ushiromiya George,"""Andiamo. Torniamo alla casa degli ospiti. Poi, quando Maria-chan sarà tornata, diamole il benvenuto come se non fosse successo nulla. Questa probabilmente è la cosa migliore da fare, no?"""
,Dal momento che pensavamo che ciò che aveva detto George-aniki fosse probabilmente giusto... eravamo d'accordo sull'usare quella ragione che suonava così corretta per giustificare la ritirata fintanto che avesse diminuito il dolore nei nostri cuori.
,"Jessica e io annuimmo a George-aniki, e lasciammo quel posto."
,"Avvisammo Maria del fatto che ci stavamo dirigendo verso la casa degli ospiti, ma dal momento che non sembrava aver raggiunto le sue orecchie, anche noi avevamo delle coscienze sfacciatamente colpevoli..."
Ushiromiya Rosa,"""In questo caso, cercatela da sola quanto vuoi! A Mamma non importa!!"""
Ushiromiya Maria,"""Uu-!!! Cercherà! Maria la cercherà da sola!! La cercherà anche se a Mamma non importa! Uu-uu-uu-uu-uu-!!"""
Ushiromiya Rosa,"""Fai come ti pare!!"""
,"Dopo averle lanciato quelle poche ultime parole, Rosa girò i tacchi e ritornò in fretta alla villa."
,Maria probabilmente lo vide come un gesto freddo che intendeva ferirla.
,"Ma dalla prospettiva di Rosa, non era quella la sua intenzione."
,"... Il motivo era che la mano con cui aveva colpito, presa dall'impeto, la guancia di Maria era ancora intorpidita."
,"Il motivo era che, se fosse rimasta lì a gridare, avrebbe potuto di nuovo perdere il controllo delle sue emozioni e continuare a schiaffeggiare la guancia di sua figlia ancora e ancora."
,"Dopo che Rosa se ne fu andata, Maria rimase da sola nel giardino di rose."
,"Il vento cominciò a soffiare sempre più forte, e, ogni tanto, una goccia cadeva sulla sua fronte."
,"... Tuttavia, Maria non poteva lasciare quel luogo. Non finché non avesse trovato quella povera rosa appassita."
,"Era sicuramente stata lì. ... Eppure, non c'era. Anche se lei conosceva il posto e anche se la rosa era stata lì, non c'era."
,"Maria, guardando amareggiata il punto dove avrebbe dovuto essere, pensò freneticamente."
,Magari è sbagliato l'angolo da cui guardo. Magari è sbagliata l'altezza da cui guardo.
,"... Mentre fissava quel singolo punto, Maria ripetutamente si alzò, cambiò la sua posizione e continuò a guardare."
,Il vento si stava facendo sempre più forte...
,Ma Maria continuò a cercare quella rosa di fronte all'aiuola fiorita...
,... Kinzo notò il suono delle gocce di pioggia che picchiettavano sulla finestra. Sembrava che stesse cadendo fitta. Aveva cominciato a piovere più tardi di quanto avevano affermato le previsioni.
,"Kinzo, come invocato dal picchiettare delle gocce, si avvicinò alla finestra. {n}Il rumore della pioggia è un suono silenzioso."
,"Quel suono sembra più quieto di ogni silenzio e fa ricordare agli uomini che, alla fine, sono da soli da quando nascono a quando muoiono."
Ushiromiya Kinzo,"""... Sei in ritardo, Beatrice."""
,Quelle parole erano dirette al cielo piovoso...? Non c'era alcuna persona all'altro capo dello sguardo di Kinzo.
Ushiromiya Kinzo,"""... Allora, cominciamo? Iniziamo il nostro banchetto miracoloso. ... Anche ora quest'isola è stata tagliata fuori dal mondo. Ora non c'è nessuno che possa interrompere la mia cerimonia."
Ushiromiya Kinzo,"Ci sono molti sacrifici adatti a te. Quattro dei miei figli. Tre dei loro compagni. Quattro miei nipoti. Me, i miei ospiti e domestici! Puoi mangiarne quanti ne vuoi."
Ushiromiya Kinzo,"La chiave del fato obbedirà alla Roulette Demoniaca e sceglierà i sacrifici. {n}Se quella roulette mi sceglierà, anche io diventerò tuo sacrificio. ... Tuttavia, per questo... per il fatto che scommetterò su quella pazzia... creerò certamente un grande miracolo."
Ushiromiya Kinzo,"... Ordunque, mangia quanto vuoi...!! Sconfiggerò quella roulette. {n}Sì, scommetterò tutto. Per prima cosa, restituirò l'eredità della famiglia Ushiromiya. Accettala!!"""
,"Quando Kinzo ebbe aperto violentemente la finestra, sfilò un anello d'oro infilato al suo dito e lo gettò via con forza."
,"... In quel momento, il tuono risuonò, dando l'illusione che il lampo avesse accettato l'anello."
Ushiromiya Kinzo,"""E con questo... quando sarai resuscitata, io sarò lì. Vivrò fino alla fine e ti vedrò al tuo risveglio."
Ushiromiya Kinzo,"... Perciò, vieni Beatrice... benvenuta al mio banchetto...! In cambio di tutto ciò che ho creato, mostrami un altro miracolo solo per questa volta. ... Oooooohh... Beatriceeeeeee..."""
