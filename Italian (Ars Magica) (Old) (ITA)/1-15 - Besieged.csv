Speaker,Italian (Ars Magica) (Old) (ITA)
,"... Alla fine, Kanon-kun non riprese conoscenza."
,"Nonostante il Dottor Nanjo e gli altri avessero fatto il possibile per curarlo... No, in primo luogo, c'era davvero poco che si poteva fare su quest'isola senza medicine o strutture adeguate..."
,"Tuttavia, lui è stato l'unico umano ad essersi mai confrontato con il colpevole. {n}Se solo avesse potuto darci qualche indizio..."
,"Tuttavia, sin dal momento in cui abbiamo portato Kanon qui, era già ... troppo tardi."
Nanjo Terumasa,"""... Le mie più sincere scuse. In quelle gravi condizioni, senza attrezzature, non c'era nulla che io potessi fare..."""
Ushiromiya Natsuhi,"""... No, è perfettamente comprensibile. Grazie per aver fatto tutto il possibile."""
,"La camicia del Dottor Nanjo era stata spruzzata da un violento schizzo di sangue, quindi era facile immaginare la devozione con cui aveva provato fino all'ultimo secondo a salvare Kanon."
,"Jessica era accovacciata nel corridoio, piangendo nell'angoscia. {n}Lei probabilmente si era presa cura di Kanon fino al momento della sua morte."
,"George-aniki provò ad approcciarla con parole di conforto, ma quando Jessica lo spinse via, lui smise di provare a forzarla a parlare e la lasciò sola."
Kumasawa Chiyo,"""... Se solo non avessi lasciato andare Kanon da solo... ooohhhh..."""
Ronoue Genji,"""... Non preoccupartene. ... Se tu fossi stata con lui, probabilmente saresti stata attaccata anche tu. ... È scioccamente andato avanti e ha ottenuto ciò che si meritava."""
Ushiromiya Jessica,"""Come puoi dire una cosa simile?! Kanon-kun ha visto il colpevole e coraggiosamente gli si è opposto!! Se solo Kumasawa-san fosse andata con lui, il colpevole avrebbe potuto esitare e scegliere di scappar via!!"""
,Parole accorate che non avrei mai pensato potessi sentire uscir fuori dalla bocca di Jessica vennero fuori.
,"... Kumasawa, sembrando davvero dispiaciuta, non poteva far altro che chinare la testa..."
Ushiromiya Battler,"""Jessica..."""
Ushiromiya George,"""... Non avresti dovuto dirlo. ... Anche io... e probabilmente anche Battler-kun, ok? Non sappiamo cosa sta succedendo, e ci sentiamo come se i nostri cuori stiano per aprirsi in due..."""
,C'erano ancora una volta lacrime negli occhi di Aniki. ... Vedere Jessica crollare a piangere probabilmente riportò di nuovo in mente il dolore di aver perso i suoi genitori.
,... Io ho già pianto fino a finire le lacrime. ... Quindi non volevo farlo ancora.
,"... Tuttavia, capivo l'aumentare del dolore nei loro petti."
Ushiromiya Maria,"""... Va tutto bene, Jessica. ... Presto potrai incontrare Kanon ancora."""
Ushiromiya Jessica,"""... Smettila! Non ho bisogno di questo tipo di conforto...!"""
Ushiromiya Maria,"""Beatrice resusciterà i morti, e perfino l'amore perduto. ... Quindi potrai di certo incontrarlo molto presto. E allora tutti potranno vivere pacificamente."""
Ushiromiya Jessica,"""È Beatrice, quella che ha dato la lettera a Maria ieri, la persona che ha ucciso Kanon?! Dov'è?! Dove si sta nascondendo?!"
Ushiromiya Jessica,"La troverò e la farò a pezzi!!! Dimmelo! Tu lo sai, vero? Tu sai chi è veramente il colpevole!! Cosa sai e cosa stai nascondendo?!! Dimmelo, dannazione!!!"""
Ronoue Genji,"""M... Milady, per favore si fermi...!"""
Ushiromiya Maria,"""Uu-! Uu-! Beatrice esis-te! ‘Esis-te’!! Uu-uu-uu-!!"""
Ushiromiya Jessica,"""Dannazione, lasciami andare, Genji-san!! Maria sa chi è il colpevole!! {n}E ci sta nascondendo quello che sa! Sicuramente gli sta dicendo cosa stiamo facendo, guidandolo per ucciderci!!"""
Ushiromiya Natsuhi,"""Jessica, fai silenzio!!"""
,Jessica corse da Maria e la afferrò...
,"Genji provò a fermarla, ma Jessica non si riusciva a calmare. ... Ciò che ho sentito subito dopo era il suono di Natsuhi oba-san che le schiaffeggiava il viso."
,"Dopo di che, la triste voce singhiozzante di Jessica risuonò per tutta la sala..."
Ushiromiya George,"""... Maria-chan. ... So che di certo tu non sei la colpevole. ... Tu sei stata con noi dall'inizio, e non c'è stato tempo per te di comunicare con alcun colpevole."
Ushiromiya George,"... Quindi, voglio che tu mi dica una cosa. ... Chi era la Beatrice che ti ha dato la lettera ieri?"""
,... Nonostante quelle parole sembrassero essere gentili... indicarono in modo chiaro dei dubbi irremovibili nei confronti di Maria.
,"... Non aveva afferrato Maria. Tuttavia, si sentiva esattamente come Jessica."
Ushiromiya Battler,"""... Aniki. Le ho già chiesto la stessa cosa. ... E anche la risposta è stata la stessa."""
Ushiromiya George,"""Voglio sentirlo dalla bocca di Maria. ... Chi è Beatrice?"""
Ushiromiya Maria,"""... Anche se te lo dicessi, tu non... mi crederesti comunque."""
Ushiromiya George,"""Che vuoi dire con questo?! ... È possibile che il colpevole sia qualcuno che conosco bene, e che tu lo stai, per qualche ragione, coprendo rimanendo in silenzio?! Chi ti ha dato quella lettera?!"""
Ushiromiya Maria,"""... L'ho ricevuta da Beatrice. Continuerò a dirlo tutte le volte che me lo chiederete. L'ho ricevuta da Beatrice. ... Kihihihihihihihihi. George Onii-chan, tu rifiuti di credere in Beatrice perché è un avversario che non puoi colpire?"
Ushiromiya Maria,Vuoi trasformare il tuo senso di impotenza in violenza e picchiare qualcuno. Quindi non sarai soddisfatto a meno che il tuo avversario non sia un umano che puoi colpire.
Ushiromiya Maria,"... Pertanto, anche se ti dicessi la verità, tu non la accetteresti. Quindi è inutile anche se te lo dicessi. Tu non ci crederesti."
Ushiromiya Maria,... Ma Maria continuerà a dirlo. Lo dirà perché è vero. ... Beatrice ‘esiste’! Kihihihihihihihihihihihihihihi...! La porta per la Terra Dorata sarà presto aperta. Maria ci andrà. Beatrice l'ha promesso!
Ushiromiya Maria,"In quel mondo, Mamma è buona, Papà è con noi ed è buono anche lui. {n}Maria vuole andarci in fretta. ... Tutti sono spaventati da Beatrice. Ma è solo naturale. Quindi calmati. ... Beatrice l'ha detto."
Ushiromiya Maria,"Quando il tifone sarà passato, io avrò fatto finire tutto. Kihihihi— ... Ouch."""
Ushiromiya Battler,"""... Maria, non m'interessa che tu sia loquace, ma lasciamo perdere quell'argomento per ora. ... Immagino che questa situazione sia piacevole ai tuoi occhi, che hai sempre sostenuto l'esistenza delle streghe, ma tieniti le tue considerazioni per te. Lascia tutti all'oscuro di ciò."""
Ushiromiya Maria,"""Uu-."""
Ushiromiya Jessica,"""Q-Questa ragazzina... anch'io ho avuto una brutta impressione su di lei prima... e c'è qualcosa di sbagliato, qualcosa di sbagliato in lei!!"
Ushiromiya Jessica,"Non la pensate anche voi allo stesso modo, Battler, Genji-san?! Kumasawa-san?! E anche tu, Mamma!! Maria sa chi è il colpevole e lei lo sta nascondendo! {n}Magari non ha fatto nulla direttamente!"
Ushiromiya Jessica,"Ma lei è senza dubbio complice del colpevole!! Esatto, una spia! Non possiamo farla restare ulteriormente con noi!!!"""
Ushiromiya Maria,"""... Kihihihi."""
Ushiromiya Natsuhi,"""... Maria-chan. ... Devi capire che ci sono delle occasioni nelle quali bisogna cercare di evitare gli argomenti indiscreti. Se continui ad alimentare il fuoco con altra benzina, persino io mi arrabbierò molto."""
Ushiromiya Maria,"""..."""
,Natsuhi oba-san le diresse un'occhiata con degli occhi che mettevano paura.
,"... Maria era già abituata allo stile abbastanza animato dei rimproveri di Rosa oba-san, ma apparentemente non era immune a questo tipo di rimproveri silenziosi. Fece spallucce e rimase in silenzio."
,L'atmosfera attorno a loro si fece tetra... sembrava che le cose si sarebbero rese più complicate se qualcuno avesse parlato.
,... Quante persone sono morte in tutto?
,"Sei persone nel gruppo di Papà. Dopo di loro, sia Eva oba-san e Hideyoshi oji-san, che Kanon, che il Nonno sono morti..."
,"... Ci dovrebbero essere 18 persone su quest'isola... e di queste, 10 sono state uccise."
,"Più della metà di noi sono stati uccisi. ... E ora come ora, non vi era assolutamente alcuna prova che le restanti otto persone sarebbero sopravvissute..."
Ushiromiya Natsuhi,"""... Ad ogni modo, non è questo il momento per essere in disaccordo. ... Ora che abbiamo la certezza che il colpevole può uscire ed entrare dalla casa secondo la sua volontà e comparire dovunque, noi dobbiamo dirigere la nostra attenzione totale alla sopravvivenza fino a domani."""
Ushiromiya Battler,"""... Sono pienamente d'accordo con Natsuhi oba-san. ... Per stanotte possiamo smetterla di cercare il colpevole. Al contrario, sarebbe meglio pensare ad un luogo nel quale possiamo barricarci dentro."""
,"Appena detto ciò, ho indicato a tutti l'orologio."
,Erano già le otto di sera. ... Abbiamo continuato a subire continui traumi sin dalla mattina presto e sia i nostri corpi che le nostri menti erano del tutto esausti.
,"... Restava ancora molto, molto tempo prima che arrivasse domani. {n}Avevamo bisogno di trovare un luogo nel quale barricarci dentro, così da poterci riposare un po' e avere un minimo di sollievo..."
Nanjo Terumasa,"""... Sono d'accordo... tutti si stanno già spingendo oltre i loro limiti fisici e mentali, me compreso. Trovo che ora sia più saggio pensare a ciò..."""
Ushiromiya Battler,"""Giusto. ... C'è anche un'altra probabilità che il nemico abbia l'equivalente di un passepartout."""
Ushiromiya George,"""... Shannon, Kanon-kun e Gohda avevano un passepartout con sé?"""
Ronoue Genji,"""... Sì. Avrebbero dovuto averlo con sé mentre erano in servizio."""
Ushiromiya Battler,"""... Non volevamo disturbare la scena del crimine e quindi non abbiamo investigato così a fondo. Non possiamo eliminare la possibilità che qualcuno abbia rubato loro una chiave."""
Ushiromiya Natsuhi,"""... È anche possibile che il colpevole, per aprire il magazzino del roseto, abbia visitato la stanza dei domestici in quell'occasione. Potrebbero già aver ottenuto un passepartout a quel punto."""
,"Vi erano numerosi domestici che servivano la famiglia Ushiromiya. E per ciò, vi erano numerosi passepartout."
,"Inoltre, ogni volta che i turni cambiavano, i servi si scambiavano le chiavi, e c'è da dire che questo veniva trascurato occasionalmente."
Ushiromiya Battler,"""Anche nel caso avessero ottenuto un mazzo di chiavi prendendolo dalle tasche di uno dei domestici uccisi, c'è almeno un posto sicuro che quelle chiavi non possono aprire...?"""
Kumasawa Chiyo,"""... A causa delle condizioni del nostro lavoro, ci sono state affidate le chiavi di tutte le stanze... sia della villa principale che della casa degli ospiti..."""
Ushiromiya Jessica,"""Quindi, in altre parole... non importa dove ci nascondiamo o ci rinchiudiamo, risulterebbe semplicemente inutile. ... Suona bene, come se avessi persino bisogno di una chiave! Se devi venire vieni, dannazione! Ti batterò al tuo stesso gioco!!"""
Ushiromiya George,"""... Il nemico non ci attaccherà mai da davanti. Non ho idea di come sia successo ai primi sei, ma se vediamo quel ch'è successo ai miei genitori e a Kanon-kun... e persino a Nonno, il nemico è sempre corso dietro a persone isolate. Non ha il potere di assaltarci tutti insieme in una stanza sicura."""
Ushiromiya Battler,"""Esatto. È proprio come dice Aniki. ... Forse il fucile che tiene in mano oba-san è in grado di tenere lontano il nemico."""
Ushiromiya Natsuhi,"""... Sarebbe bello, ma..."""
Ushiromiya Maria,"""..."""
Ushiromiya Battler,"""Maria, so già che hai voglia di dire qualcosa, ma tienitela per te e stai zitta per un po'."""
Ushiromiya Maria,"""... Uu-."""
,Probabilmente Maria voleva dire che delle cose come i fucili non potevano spaventare le streghe o qualcosa del genere.
,"Ma se l'avesse detto apertamente, l'atmosfera avrebbe iniziato a sembrare meno sicura. Capendo ciò in anticipo, ho dovuto farla stare zitta..."
Ronoue Genji,"""... Posso? Io conosco un solo posto che neppure le chiavi dei domestici sono in grado di aprire."""
Ushiromiya Natsuhi,"""Ovvero?"""
Ronoue Genji,"""... Be'. Lo studio del Padrone."""
Ushiromiya Jessica,"""I-Io sono contraria!! Non voglio neppure pensare di entrare nella stanza del Nonno, mi fa venire i brividi!"""
Ushiromiya George,"""Quante chiavi ci sono che ti permettono di entrare in quella stanza?"""
Ronoue Genji,"""... Ce ne sono due. Ne porto sempre una con me. L'altra era invece custodita dal Padrone stesso, ma, giusto ora, dal cadavere del locale caldaia..."""
,"Genji-san tirò fuori dalla sua tasca un fazzoletto e lo aprì, mostrandoci la chiave dello studio lurida e bruciacchiata."
,"Poi la mostrò assieme alla sua chiave, che aveva prestato a Natsuhi."
Ronoue Genji,"""... Normalmente, avrei dovuto lasciare questa chiave per la polizia... ma dal momento che mi è stato ordinato di proteggere la sicurezza dello studio dal Padrone, l'ho presa in prestito per il tempo a venire."""
Nanjo Terumasa,"""... Capisco... e ciò significa che l'unico luogo sicuro è la stanza di Kinzo ora come ora..."""
Ushiromiya Natsuhi,"""... Sembra che sia così. ... Non voglio neppure pensare di restare chiusa tutta la notte in quella strana stanza, ma pare che io debba accettare che quella stanza è più sicura di ogni altro luogo."""
Ushiromiya Battler,"""... Il Nonno si rinchiuse in quella stanza sicura, eppure il colpevole l'ha portato fuori e l'ha ucciso. ... Non possiamo dire con certezza che è veramente sicura."""
Ushiromiya George,"""Secondo la tua teoria, il Nonno ha lasciato che mia Madre e Natsuhi oba-san gli camminassero vicino, così che lo scontrino venisse rimossa, e quindi se n'è uscito di sua volontà. ... Se la pensi in questo modo, ha tuttora valore come luogo nel quale barricarvisi dentro..."""
Ushiromiya Battler,"""... Sei troppo ottimista, Aniki."""
,"Tuttavia... allo stesso tempo, pensai che avesse detto una cosa interessante."
,"Perché ci era stato chiesto dal nemico, dalla strega stessa, come avesse fatto ad aprire quella porta."
,Se ipotizziamo che il colpevole abbia usato qualche tecnica per rapire il Nonno dal suo studio...
,Dovrà mostrarci qualche trucco una seconda volta se vuole attaccarci dentro lo studio.
,... Potrebbe essere l'occasione giusta per mostrarci concretamente ciò di cui è capace.
,"Se fosse stata davvero una strega, dovremmo dire ‘Usa quel trucco di fronte ai nostri occhi e apri la porta con la magia’. ... Ma una cosa del genere, probabilmente, è impossibile."
,"Se si gira la scacchiera, si capisce che il colpevole sta certamente fingendo di essere una strega."
,"... Se fosse davvero una strega, tutto ciò che dovrebbe fare è presentarsi di fronte a noi e sorprenderci con qualche splendido e colorato gioco di magia."
,"... Dato che sta evitando di farlo, tutto ciò dev'essere opera di una falsa strega che vuole convincerci del contrario."
,"... Pertanto, un colpevole che ha usato una tecnica diversa dalla magia per rompere la stanza chiusa, non potrebbe aprire la porta di fronte ai nostri occhi."
Ushiromiya Battler,"""... Lo studio del Nonno è abbastanza grande da contenere otto persone?"""
Ronoue Genji,"""... Sì. C'è un letto, un divano e delle coperte, quindi anche se non è il massimo, dovrebbe bastare per passare la notte. C'è inoltre un lavello, un bagno, un frigorifero e una vetrina di liquori."""
Ushiromiya Battler,"""Wow. Incredibile. ... Ma non è strano? Stai dicendo che ha costruito un'altra casa dentro casa sua? È abbastanza angusta rispetto all'altra casa del Nonno, che ha costruito un'intera isola e ha realizzato tutti i suoi sogni."""
Ushiromiya Natsuhi,"""... Esatto. ... Dopo un certo periodo, nostro Padre non si fidava più di nessun luogo, neanche della villa stessa."""
Ushiromiya Jessica,"""... Abbiamo sempre scherzato sul fatto che il Nonno si rinchiudesse là dentro, e questa volta siamo noi a farlo. ... Ha!"""
,Jessica si lasciò scappare quelle sue parole.
Ushiromiya George,"""Jessica-chan, sembra che tu preferisca cercare il colpevole piuttosto che stare chiusa in qualche luogo."""
Ushiromiya Jessica,"""... Ovviamente, ma non penso che saremo capaci di trovarlo se usciamo di qui. ... Quindi, alla fine, non possiamo fare altro che aspettare."
Ushiromiya Jessica,"Quindi non importa dove aspettiamo, no?! Non possiamo scappare o nasconderci. Perché non rilassarsi in salone, guardare un po' di TV o qualcosa del genere e aspettare che Beatrice-sama ci appaia di fronte agli occhi?!"""
Ushiromiya Natsuhi,"""... Sarebbe meglio se non apparisse. Perché non è necessario per noi dover smascherare il colpevole."""
Nanjo Terumasa,"""Ben detto... non dovremmo correre troppi rischi prima che arrivi la polizia."""
Ushiromiya Natsuhi,"""Grazie, dottor Nanjo. ... Penso che dovremmo spostarci nello studio di nostro Padre. ... Dato che c'è una possibilità che sia stato rapito e trascinato fuori da lì, non c'è alcuna prova che sia un luogo sicuro."
Ushiromiya Natsuhi,"... Tuttavia, non posso negare l'ipotesi che, come ha detto Battler-kun, il Nonno abbia lasciato lo studio di sua volontà e sia stato attaccato all'esterno."""
,"... Tempo fa, avevo proposto quella strana teoria."
,"Ma, proprio come aveva analizzato Eva oba-san, anche se un trucco del genere avesse funzionato, nessuno avrebbe potuto spiegare che motivo ha avuto il Nonno per uscire dal suo studio."
,"E il Nonno non avrebbe usato quel trucco, ovvero aspettare che lo scontrino fosse stato tolto prima di scappare, a meno che non ‘avesse saputo che era incastrato nella porta’."
,Eva oba-san non aveva preso in considerazione quest'ipotesi... ma era chiaro quanto fosse assurda.
,"Allora forse significa che la stanza era sigillata e chiusa a chiave, come ha dichiarato Eva oba-san?"
,"Era davvero indubbio che Natsuhi oba-san fosse il colpevole, e che la stanza fosse una stanza chiusa...?"
,"... Se oba-san fosse qui in questo momento, probabilmente distruggerebbe la mia strana teoria."
,... Ma in ogni caso.
,"Dovevo ammettere che una stanza con un letto e un bagno, capace di contenere otto persone... e con le sole due chiavi entrambe riunite al suo interno, era di certo il luogo più sicuro dell'intera villa..."
,"Per lo meno, pensai che era meglio che restare chiusi nel salone."
,"Ma aspetta, eravamo davvero al sicuro solo perché ci siamo rinchiusi dentro al salone? Potrebbe essere più pericoloso lasciare questo posto e spostarci in un luogo inesplorato...?"
,"... Aah, è inutile, è inutile... è tutto inutile... la mia fragile testolina sta per scoppiare da un momento all'altro."
,"... Se continuo a girare la scacchiera, ciò che è giusto e ciò che è sbagliato continueranno a scambiarsi ancora e ancora, e non saprei più a cosa credere..."
,"Quando sembra che il colpevole sia uno dei 18, voglio credere in Beatrice, e una volta che comincio a credere in Beatrice, inizio a voler trovare il colpevole fra i 18."
,"... Se continuo a girare intorno all'infinito, alla fine, i miei pensieri rimarranno al punto di partenza..."
,... Quand'è che Kyrie-san mi insegnò questo ragionamento della scacchiera...?
,"Quel concetto di esaminare la situazione capovolgendola e guardandola dal campo avversario... ho la sensazione di essermi interessato così tanto in questo modo di ragionare, che ho lasciato che guidasse il mio modo di pensare a qualsiasi cosa."
,"... Tuttavia, al tempo Kyrie-san era una collaboratrice di Papà. ... Non avrei mai immaginato che sarebbe venuto il giorno in cui lei sarebbe diventata parte della nostra famiglia..."
,... Kyrie-san... non disse qualcosa al riguardo?
,"Ho come la sensazione che una volta disse che, nonostante fosse un modo di osservare le cose, questo tipo di ragionamento non era del tutto infallibile, e che non sarebbe stata una buona idea confidare troppo in esso..."
Ushiromiya Kyrie,"""Esiste una cosa chiamata ragionamento della scacchiera. È la mia interpretazione della Teoria dei Giochi di cui lessi in proposito in un libro. È un argomento davvero interessante, e anche tu dovresti sfruttarlo quando andrai al college, Battler-kun."""
Ushiromiya Battler,"""Vorrei proprio provarlo! Se potessi studiare e perfezionare il mio ragionamento della scacchiera, sarebbe divertente essere capaci di leggere all'interno di ogni mossa dell'avversario, no?"""
Ushiromiya Kyrie,"""Ma non puoi farci affidamento ciecamente. La Teoria dei Giochi è un argomento estremamente profondo e complicato. Il ragionamento della scacchiera è solo la mia interpretazione che rasenta la superficie di quella teoria. ... Per leggere a fondo le mosse del tuo avversario come tu stai immaginando, hai bisogno di studiare il tuo avversario prima di tutto."
Ushiromiya Kyrie,"Inoltre, nonostante la teoria della scacchiera sia conveniente e pratica, essa non è perfetta. Anche se è efficace, ha numerosi punti deboli."""
Ushiromiya Battler,"""... Punti deboli?"""
Ushiromiya Kyrie,"""Sì. ... Il ragionamento della scacchiera si basa sulla Teoria dei Giochi. {n}Quando investighi a fondo quella teoria, essa si riduce nella matematica. Sai qual è il punto debole della matematica ... è la confusione."""
,"Nella matematica, quando scrivi 1{p:0:＋}1{p:0:＝}2, quel calcolo risulterà sempre 1{p:0:＋}1{p:0:＝}2 indipendentemente da quanti miliardi di anni passino... nulla di più, nulla di meno."
,Perché non c'è assolutamente nessun disturbo all'interno.
,"Ma, per esempio... diversamente dalla matematica, la lingua giapponese ha delle interferenze mescolate al suo interno."
,"I kanji sono un buon esempio. I vecchi e i nuovi kanji sono un po' diversi, il che rappresenta l'introduzione di una confusione creata dai cambiamenti fra i vari periodi di tempo."
,"La storia non è forse la stessa cosa? ... Ci sono dozzine di norme che sembrano sciocche nell'era moderna, ma erano importanti all'epoca."
,"Dato che le regole degli scacchi sono fisse, quando due esperti discutono una particolare disposizione, è possibile che raggiungano la stessa conclusione sia che vengano da cent'anni nel passato che da cent'anni nel futuro."
,"... Tuttavia, se nel tempo le regole degli scacchi fossero state sottoposte a grandi modifiche, è possibile che ugualmente sarebbe cambiata una discussione a proposito dello stesso schema."
Ushiromiya Kyrie,"""Esatto. Gli eventi nel mondo umano sono naturalmente pieni di interferenze. Le emozioni delle persone non funzionano forse allo stesso modo? Anche se accade la stessa identica cosa più di una volta, non c'è garanzia che gli umani agiranno sempre in modo prevedibile."
Ushiromiya Kyrie,"... Se a questo applichiamo la teoria matematica, nel momento in cui tentiamo di interpretare la mossa di un avversario, dobbiamo renderci conto che nella nostra teoria ci sono già alcuni limiti e punti deboli. ... Per farla facile, in breve, il ragionamento della scacchiera è estremamente debole contro le interferenze e l'incostanza, e persino gli errori, i fallimenti nel notare le cose."""
,... Giusto. ... Kyrie-san l'aveva proprio detto...
,"In primo luogo, gli scacchi sono un gioco in cui entrambi i lati usano le stesse regole. e combattono con le stesse condizioni di vittoria, che è il motivo per cui è possibile indovinare le mosse da entrambe le parti."
,... È possibile studiare un avversario perché si può sempre supporre che avanzerà con le migliori mosse che riesce a trovare.
,"... Ma se... l'avversario fosse scostante o un po' stanco, e facesse una mossa difficilmente definibile ‘la migliore’?"
,"O forse... se il gioco avesse delle regole speciali, e solo il nemico le conoscesse, e potesse usare qualcosa a te sconosciuto?"
,"Aspetta, fin da principio, cosa accadrebbe se l'avversario avesse un qualche obiettivo diverso dalla vittoria?"
,Pensare dalla prospettiva del tuo nemico. Questa è la base del ragionamento della scacchiera.
,"... Questo vuol dire... se sbagli a interpretare il tuo nemico, la risposta che otterresti da quel processo sarebbe totale spazzatura, inutile..."
,"Molte volte ho pensato che, usando il ragionamento della scacchiera, avrei potuto percepire i piani della persona che si nasconde dietro questa faccenda."
,"Tuttavia, io non conosco nulla sul colpevole. ... Stavo soltanto giocando in un labirinto di pensieri?"
,"... Se Kyrie-san fosse qui in un momento come questo... sarebbe probabilmente in grado di notare qualcosa con quella sua capacità di pensare molto, molto più acuta..."
,... Jessica era contraria al fatto di trasferirsi nello studio del Nonno fino all'ultimo momento.
,"Ma alla fine, Natsuhi oba-san si ostinò e ci decidemmo a spostarci lì."
,Tutti quanti erano già intrappolati dalla paranoia.
,"... Kumasawa-san a un certo punto aveva preparato la cena, ma dopo la faccenda che ha coinvolto i genitori di George-aniki, la cucina e il salotto si erano svuotati."
,"Qualcuno aveva detto che poteva essere stata morte da avvelenamento. {n}Per quel motivo, non potevamo neanche toccare il cibo che Kumasawa-san si era scomodata di prepararci."
,"... Il modo in cui i primi sei erano stati uccisi era ancora sconosciuto, ma c'era la possibilità del veleno."
,"... Ovviamente, in questo caso, anche una sola persona sarebbe in grado di uccidere sei grandi adulti."
,"... Inoltre, quest'idea faceva sembrare che ci fosse un singolo colpevole, che aveva paura del fucile di Natsuhi oba-san, il che era davvero un bene per la nostra stabilità emotiva."
,Ma la stanchezza e la fame erano ancora più dure di quanto avessimo immaginato.
,"... Seguimmo tutti la proposta di Kumasawa di andare insieme in cucina, e raccogliere del cibo in scatola, che sarebbe stato difficile da avvelenare, da portare con noi."
,Tutti gli sforzi di Kumasawa-san per almeno ricompensarci con una cena in questa barbara giornata purtroppo vennero annullati...
,Il cibo impilato sul carrello da servizio sembrava un po' triste.
,"Cominciammo a salire le scale. Natsuhi oba-san, che era davanti, fissava attentamente il buio con entrambi gli occhi e la canna del fucile."
,"Una volta che ci fummo trascinati fino al secondo piano, proprio come ci aveva precedente avvertito Natsuhi oba-san... ci fu un misto di odore di sostanze chimiche e di un aroma dolciastro, un fetore stazionato nell'aria che sembrava ci penetrasse la testa."
Ushiromiya Battler,"""... Capisco, questo genere di tanfo probabilmente ti procurerebbe un mal di testa se vi fossi chiuso dentro una notte intera. ... So che è un po' tardi, ma io sono con Jessica. Voto contro l'andare nello studio del Nonno."""
,Sembrava che l'olezzo si diramasse da questa porta notevolmente vistosa.
,"... Era la porta chiusa dello studio, che dovrebbe difendere contro tutti quelli che vogliono entrare..."
,"Mentre Genji-san la stava aprendo, Maria stava fissando la porta e il pomello con grande interesse."
Ushiromiya Maria,"""... Uu-. ... Porta incredibile."""
Ushiromiya Battler,"""Sembra vecchia e austera, come se mettesse malumore. Certo che è una porta adeguata per lo studio del Nonno."""
Ushiromiya Maria,"""... Contiene un potere molto forte per proteggersi da ogni minaccia spirituale. Beatrice probabilmente non riuscirebbe ad aprire questa porta."""
Ushiromiya Battler,"""Oh...? che significa?"""
,Maria puntò il dito verso il pomello.
,"... L'emblema di uno scorpione... no, vi era inciso un motivo come un cerchio magico disposto attorno ad uno scorpione."
,... Quel motivo... giusto. Non è come quei talismani portachiavi che Maria ha dato ieri a me e a Jessica...?
Ushiromiya Maria,"""... Il quinto cerchio magico di Marte è un forte repellente magico. {n}Inoltre, questo cerchio magico è stato costruito molto diligentemente, ed è pieno di potere. ... Per gli esseri magici come Beatrice, è piuttosto seccante."""
Ushiromiya Battler,"""Non è confortante? Stai dicendo che possiamo scappare dalle grinfie della malvagia mano di Beatrice in questa stanza? Certo che la nostra piccola strega-sama è affidabile."""
Ushiromiya George,"""... Allora come ha fatto Beatrice a far uscire il Nonno...?"""
Ushiromiya Maria,"""... Proprio come ha ragionato Battler. ... Beatrice non può entrare dentro. {n}Ma visto che ha la magia, può crearsi un famiglio. Utilizzandolo, potrebbe aver costretto il Nonno a lasciare lo studio."""
Ushiromiya Battler,"""Ah, l'ho letto in un manga. Ho visto un mucchio di scene dove i vampiri erano spaventati dalle croci, quindi non potevano avvicinarsi, ma i loro famigli erano a posto, quindi hanno fatto attaccare loro."""
Ushiromiya Maria,"""Anche quegli amuleti con lo scorpione stile portachiavi che vi ho dato ieri portavano il quinto cerchio magico di Marte. Il potere che vi dimora è debole, ma dovrebbe essere abbastanza per proteggervi finché non lasceremo l'isola."
Ushiromiya Maria,"... Anche se sembra che li abbiate persi, non è vero? Kihihihihihihihihihihihi..."""
Ushiromiya Natsuhi,"""... Amuleti portachiavi con lo scorpione?"""
Ushiromiya Jessica,"""Ah... aaah, quello... l'amuleto che ti ho dato ieri, l'avevo ricevuto da Maria. Avevo sentito che respinge la magia se lo metti sul pomello della porta... e in quel momento ho pensato fosse meglio che lo tenessi tu..."""
Ushiromiya Natsuhi,"""... Davvero? ... Ho pensato fosse una cosa strana per te da portare in giro."""
Ushiromiya Maria,"""... Natsuhi oba-san l'ha messo... sul pomello?"""
Ushiromiya Natsuhi,"""Sì. ... La scorsa notte, dopo averlo sentito, l'ho appeso al pomello della mia porta dal lato interno."""
Ushiromiya Maria,"""Allora sei davvero fortunata, Natsuhi oba-san. ... Per quel motivo, ieri Beatrice probabilmente non ha potuto toccarti neanche con un dito."
Ushiromiya Maria,"... Penso che si sia davvero irritata. ... Kihihihihihihihihihihihi..."""
,"... Beatrice, infastidita...? Non è riuscita ad alzare un dito...?"
,"Natsuhi ripensò agli scarabocchi che aveva visto quella mattina, come se qualcuno stesse lacerando la porta con le mani sporche di sangue... e rimase a bocca aperta per la sorpresa."
,Potrebbe essere... che questa strega che si fa chiamare Beatrice... avesse cercato di entrare nella stanza di Natsuhi...?
,"Ma l'amuleto respingi magia era appeso all'interno. ... Quindi non è riuscita a passare attraverso la porta. E si è infastidita. ... Perciò, l'ha graffiata...?"
Ushiromiya Jessica,"""Smettila, non parlarne nemmeno... le streghe non esistono. Il colpevole sì. {n}Ed è un umano proprio come noi."
Ushiromiya Jessica,"... E se necessiti di prove, perché non la tagliamo a pezzi e vediamo se il suo sangue è rosso? ... Dannazione... dannazione... come hai potuto... a Kanon-kun..."""
,*click*. Genji aprì la porta.
,Le otto persone entrarono nello studio di Kinzo...
,"Lo studio del Nonno... ho sentito parlarne prima, ma ero ancora troppo scioccato."
,Non aveva fatto altro che fortificarlo intensamente grazie ai suoi hobby da amante dell'occulto.
,"... Per esempio, se l'hobby del Nonno fosse stato quello di ascoltare cantanti pop, i muri sarebbero ripieni di poster di quei cantanti."
,"Anche se non riuscivo a capirlo, almeno avevo realizzato che quella stanza era un miscuglio di tutte le sue passioni."
,"Eppure, non potevo fare altro che rimanere confuso dagli odori delle sue medicine terrificanti e dai profumi che riempivano la mia mente..."
,"Quando la porta venne chiusa, si sentì immediatamente un *clunk*. {n}Capisco, quella era la chiusura automatica che si attivava ogni volta che la porta veniva chiusa..."
,"E vi erano solo due chiavi che avrebbero potuto aprire quella porta dall'esterno, ed entrambe erano all'interno della stanza stessa. ... In altre parole, questa stanza era appena diventata una ‘stanza chiusa’."
,"... La serranda, lo scontrino, la catena. ... E ora, la chiusura automatica."
,"... La quarta porta è stata chiusa in un modo magnifico, e si trattava senza dubbio di una stanza chiusa."
,"In modo da rendercene ulteriormente conto, controllammo in tutta la stanza l'esistenza di entrate o uscite segrete."
,"La finestra era rigorosamente chiusa. Quello sarebbe bastato, ma giusto in caso, ci apprestammo a bussare in tutti i muri."
,... In fondo era stato detto che potrebbe esserci una porta segreta. ... Ma non riuscimmo a trovare niente di sospetto.
,"Lo studio del Nonno era molto grande. Anche se veniva chiamato studio, non era realmente una singola stanza."
,"Per dividerlo in modo semplice, vi erano quattro sezioni: una sezione per lo studio, una per dormire, un bagno, e una sezione per cucinare, con tanto di lavello."
,"Capisco, questo studio aveva tutto il necessario per viverci dentro. ... Riconobbi che il Nonno avrebbe potuto fare un sacco di cose qui dentro senza neanche uscire."
,"Sembra che al Nonno non piacesse guardare la TV, perché non c'era la televisione, e neanche una vecchia radio."
,"... Non potevamo fare altro che passare il tempo ascoltando la pioggia, sino al mattino seguente."
,"Il dottor Nanjo osservò da vicino la scacchiera che stava sul tavolo, posizionata di fronte al divano, e borbottò..."
,Apparentemente si trattava della partita finita a metà cominciata da lui e il Nonno il giorno prima.
,"... I neri avevano i bianchi ben in pugno, e sembrava che lo scacco matto sarebbe stato raggiunto in poche mosse. L'ultima parte del finale."
,"Lo scacco matto sarebbe stato compiuto dopo una veloce pausa... ma il Finale era stato affrettato... e alla fine, non è mai stato completato."
Nanjo Terumasa,"""... Kinzo-san. ... Sembra... che non siamo stati capaci di vedere la fine di questa partita dopotutto..."""
Ronoue Genji,"""... Dottor Nanjo..."""
Nanjo Terumasa,"""... Sono stato amico di Kinzo-san per molto tempo... ma non ho mai conosciuto più della metà di lui. ... Credo che esistessero due Kinzo-san, uno saggio e uno in preda a qualche follia..."
Nanjo Terumasa,"... Non ho mai capito niente di lui..."""
Kumasawa Chiyo,"""... Specialmente quando incontrò Beatrice-sama, sembra che la sua personalità sia cambiata..."""
,"Nel luogo in cui Kumasawa baa-chan stava guardando, vi era il quadro di Beatrice."
,"Non era grande come quello appeso all'entrata dell'atrio, bensì era piccolo, fatto apposta per quella stanza."
,"Il Nonno probabilmente aveva trascorso ogni giorno in questa stanza, e così tanto tempo... parlando alla strega in quel quadro."
,"... Chi era Beatrice per il Nonno, innanzi tutto?"
,"... Ora come ora, non si potrebbe dire che sia una storia inventata dagli adulti per spaventare i bambini e per non farli avvicinare alla foresta..."
,"Mentre mangiavamo il cibo in scatola portato via dalla cucina, parlammo un po' di chi fosse Beatrice."
,"... Che il colpevole fosse la stessa Beatrice o qualcuno che si fingesse lei, strega o umano, era fuori discorso. La donna in quel ritratto era fortemente legata alle basi di questa situazione."
,... Non si poteva parlare del caso senza parlare di lei.
Ushiromiya Jessica,"""... Esatto. ... Mamma, hai raccolto tu la lettera del colpevole nella stanza di Eva oba-san, giusto?"""
Ushiromiya Natsuhi,"""Sì... non l'ho ancora aperta... proviamo ad aprirla."""
,... Natsuhi oba-san tirò fuori la lettera.
,"Genji-san prese un tagliacarte dal cassetto nella scrivania dello studio, e glielo porse."
,"Mentre la apriva, George-aniki fece una smorfia."
,"... Dopotutto, era una lettera lasciata nel luogo dove i suoi genitori erano stati uccisi. ... C'era l'alta possibilità che il suo contenuto avrebbe detto qualcosa di insopportabile per Aniki..."
,"Sembrò che anche Natsuhi oba-san l'avesse pensato. ... Perciò, senza leggere a voce alta, diede prima uno sguardo al contenuto."
,"Eravamo un po' spaventati che potesse fare una smorfia dopo aver letto qualcosa di scioccante, ma oba-san aggrottò le ciglia tristemente."
Nanjo Terumasa,"""... Che cosa... dice...?"""
Ushiromiya Natsuhi,"""... C'è una sola, fastidiosa frase. ... Sta tentando di provocarci."""
,"Natsuhi, dopo aver deciso che il contenuto poteva essere mostrato anche a noi ragazzi, poggiò la lettera sul tavolo. Tutti quanti la fissarono nello stesso istante."
Ushiromiya Jessica,"""‘Glorificate il mio nome’. ... Ma che diavolo? ... È irritante."""
Ushiromiya George,"""... Probabilmente è Beatrice che si dichiara la vincitrice. ... Dannazione..."""
Ushiromiya Maria,"""..."""
Ushiromiya Battler,"""Normalmente, avremmo dovuto aspettarci un altro strano cerchio magico da un momento all'altro."""
Ushiromiya Maria,"""... Ma non è un cerchio magico. ... È come mi aspettavo. ... Kihihi."""
Nanjo Terumasa,"""Cosa potrebbe significare...? Mi domando se vuole dimostrarci che esiste..."""
Ushiromiya Natsuhi,"""Penso sia appropriato pensarla in questo modo. ... Con questa lettera, per la prima volta, possiamo capire che l'autore della lettera della scorsa notte è il colpevole. ... Più che per il contenuto, penso che il fatto che le due buste siano identiche significhi qualcosa."""
Ronoue Genji,"""... La busta e il simbolo nella cera venivano entrambi usati dal padrone."""
Kumasawa Chiyo,"""... Ooooohh... non so più cosa pensare... questa è la prima volta che vedo una cosa simile da quando lavoro per la famiglia Ushiromiya..."""
Ushiromiya Battler,"""Se la lettera della scorsa notte era corretta... Beatrice si è definita la più vecchia e fidata servitrice del Nonno. ... Lui diceva la stessa cosa, giusto?"""
,"Pose la domanda a Genji-san e Kumasawa-san, che annuirono insieme."
Ushiromiya Battler,"""... Il che significa che gli unici che possono saperne qualcosa in più, oltre al Nonno, siete voi. ... Potreste parlarcene?"""
Ushiromiya Natsuhi,"""... Per molto tempo, ho voluto ignorare apposta questo argomento. Ma ora che è il momento, non posso più farlo. ... Genji, dicci tutto quello che sai."""
Ronoue Genji,"""..."""
,"Genji-san non rispose. ... Sapeva e restava zitto, o non sapeva nulla?"
,... Ma potevo immaginare. ... La storia di fantasmi sulla strega Beatrice era stata a lungo deificata fra i domestici.
,... Lui era stato probabilmente molto vicino al Nonno e i suoi passatempi sull'occulto.
,"Quindi c'era una buona possibilità che fosse stato indottrinato con cose ancora più strane, ed era passato sempre più al divinizzare la strega."
,"Essendo il domestico più fidato del Nonno, a cui aveva giurato lealtà, potrebbe essere il più influenzato dall'illusione della strega che aveva creato il Nonno..."
,Quindi c'era una sola ragione per Genji-san per rimanere zitto.
,"... Poteva dirlo, ma gli avrebbe sicuramente procurato antipatia, quindi era meglio tenere la bocca chiusa, e comunque non gli avremmo creduto. Probabilmente qualcosa del genere."
,"... Poco fa, Maria era più che favorevole al parlare senza mezzi termini e senza vergogna, e questo le aveva procurato un bisticcio con Jessica."
,Era normale per Genji-san restare in silenzio...
Ushiromiya Natsuhi,"""... Era la... concubina, di nostro Padre?"""
,La sua concubina... poteva essere possibile.
,"Per la povera gente comune, la poligamia non è soltanto vista negativamente da un punto di vista morale. È anche una condizione economicamente impossibile da mantenere."
,... Ma questo non è il caso di chi è molto ricco.
,Quindi era possibile tenersi vicino un'altra amante oltre alla vera moglie. {n}Non possiamo negare la possibilità che il Nonno avesse un'altra donna oltre alla Nonna.
Ushiromiya Jessica,"""Forse... sembra che quando la Nonna era viva lo sospettasse fortemente. {n}Che lui la stesse tradendo. ... Ero sicura che intendesse la strega dell'immaginazione del Nonno..."""
Ushiromiya Battler,"""... Sta diventando veramente interessante. ... Me l'hai detto, no, Genji-san? Beatrice stava lavorando per il Nonno prima che la villa fosse finita."""
Ushiromiya Natsuhi,"""Ho sentito che la costruzione della villa fu completata nel 27 Showa (1952)."""
Ushiromiya George,"""Questo significherebbe che questa persona chiamata Beatrice ha avuto una relazione col Nonno per oltre trent'anni..."""
Ushiromiya Battler,"""Potrebbe quella concubina di trent'anni fa, o forse un parente o figlio segreto con quella persona, provare qualche tipo di rancore, e stare covando vendetta? ... Ihihi, capisco, sta cominciando a suonare proprio come un classico giallo in una villa occidentale."""
Ushiromiya Natsuhi,"""... È un argomento ripugnante, ma è la linea di pensiero più facile da accettare. ... Cosa ne pensi, Genji?"""
Ronoue Genji,"""... Il Padrone certamente provava dei profondi sentimenti d'amore per lei. {n}Non c'è dubbio che si interessasse di lei più che di sua moglie."""
Ushiromiya Jessica,"""... Chi è questa persona chiamata Beatrice?! E cosa sta facendo ora?!"""
Ronoue Genji,"""... Ho sentito che morì prima che la villa fosse completata."""
Ushiromiya Battler,"""È già morta...?"""
Ronoue Genji,"""... Sì. ... Il Padrone la pianse con molta angoscia... e cominciò a idolatrare l'arte della magia nera come metodo per resuscitare Beatrice-sama."
Ronoue Genji,"... Il Padrone amava Beatrice-sama dal profondo del suo cuore. ... Fu quella pazzia che lo spinse a fare tutto questo."""
,"Dicendo ciò, Genji-san spiegò le braccia, come per chiederci di osservare questa stanza, ricolma dei segni della pazzia del Nonno."
,... Eravamo tutti senza parole.
,Quasi chiunque lo troverebbe impossibile da comprendere. Cosa potrebbe mai esserci di così entusiasmante in questo sgradevole passatempo di magia nera?
,"... Dato che Kinzo era soltanto un eccentrico che nella sua pazzia aveva restaurato la famiglia Ushiromiya, nessuno provò a capirlo..."
,Tutto ciò che c'era nella mente del Nonno era la perdita di una donna amata... e il dolore da cui non poteva fuggire.
,"... Fino a quel punto avevamo pensato che la stanza fosse raccapricciante... ma in quel momento, la nostra comprensione di essa iniziò a modificarsi."
,"I macabri libri, e i cerchi magici, e le pozioni... tutto, tutto."
,... Soltanto perché voleva resuscitare il volto di una singola donna che aveva lasciato questo mondo da trent'anni per un'ultima volta...
Kumasawa Chiyo,"""... Mi è stata raccontata la storia di Beatrice dal Padrone una sola volta, mentre era molto ubriaco. ... Anche se ne ho dimenticato i dettagli. ... Era... un amore molto, molto profondo. Come donna, mi ha reso gelosa soltanto sentirne parlare."""
Nanjo Terumasa,"""... Quando Kinzo-san divenne capofamiglia... il suo matrimonio con la sua vecchia moglie era già stato deciso dai pochi anziani della famiglia Ushiromiya."""
Ushiromiya George,"""... Quindi venne costretto a sposare una donna che avrebbe portato benefici alla famiglia Ushiromiya?"""
Nanjo Terumasa,"""... Esatto.  ... Kinzo-san era stato posto come il capofamiglia che avrebbe dovuto restaurare la casata, e dovette sopportare tutta quella pesante responsabilità. Non farò finta di conoscere i dettagli di quando o dove Kinzo-san l'abbia conosciuta."""
Ushiromiya Battler,"""... Sarebbe scortese dire più di così."""
,"A quel punto, il Nonno si era davvero innamorato per la prima volta..."
,Mi chiedo quanto doveva essere stato profondo quell'affetto. ... Ma era facile capirlo soltanto guardandoci intorno.
,"... La stanza era coperta di pile su pile di cose che avevano a che fare con la magia nera. E il Nonno aveva passato ogni giorno chiuso qui dentro, immerso nelle sue ricerche e isolato dal mondo esterno, senza rimpiangerne mai un minuto."
,... Non si poteva che comprendere quanto fosse profondo l'amore del Nonno per Beatrice...
Ushiromiya Jessica,"""... Io... avevo capito male, Genji-san."""
Ronoue Genji,"""... Che cosa, esattamente?"""
Ushiromiya Jessica,"""Ho... ho sempre pensato che, forse i domestici credevano ciecamente nella strega perché erano stati influenzati dal macabro passatempo del Nonno per la magia nera. ... Ma mi sbagliavo..."""
,Agendo come se almeno l'anima di Beatrice fosse stata recuperata... ed esistesse all'interno di questa villa... potreste aver sperato di lenire il cuore del Nonno...
,"Con gli occhi chiusi, e una espressione come se stesse ricordando qualcosa da un passato molto distante... Genji aveva rotto il suo lungo silenzio."
,"... Con quella confessione, probabilmente credeva di stare tradendo il suo solo e unico Padrone nel modo più serio, anche se quella persona era già morta."
,"... Beatrice era stata resuscitata come strega, ed era nella villa anche in quel momento."
,"Così era stato raccontato a Genji, così aveva creduto... e così aveva fatto credere agli altri... e l'avrebbe portato con sé fino alla tomba."
,Questo poteva essere l'ultimo servizio che avrebbe offerto al suo Padrone.
,"La leggenda della strega, la misteriosa storia di Rokkenjima che ancora ora veniva sussurrata tra i domestici."
,"... La sua vera natura era... una triste bugia. ... No, era un atto di gentilezza verso il Nonno, che aveva perso la sua persona più amata."
Ushiromiya Natsuhi,"""... Ricordo di aver negato la strega di fronte a lui molte volte. ... Ora finalmente capisco quanto deve averlo ferito..."""
Ushiromiya George,"""... In questo momento, riesco a capire davvero. ... Se avessi pensato di poter resuscitare Shannon usando la magia nera... sarei diventato immediatamente il prossimo proprietario di questa stanza e avrei cominciato le ricerche..."""
Ushiromiya Battler,"""... Aniki."""
,"Un altro rivolo di lacrime scese dagli occhi di George. ... Forse le sue lacrime erano contagiose. Salirono anche agli occhi di Jessica, che cominciò a tirar su col naso..."
Ushiromiya Maria,"""... Beatrice l'ha detto. ... Molto presto, sarà in grado di resuscitare le persone. Potrete incontrarle, ha detto."""
,"――Molto presto, la porta per la Terra Dorata si aprirà."
,"Nella terra promessa che luccica d'oro, le anime di tutti i morti saranno resuscitate, così come l'amore perduto."
,... Poi dormirò in un mondo pacifico per sempre.
Ushiromiya Battler,"""... Ha detto così? La Beatrice che ti ha dato la lettera?"""
Ushiromiya Maria,"""... Non ci credi, vero? ... Kihihihi."""
Ushiromiya Battler,"""... Se solo il Nonno fosse qui. Sono sicuro che sarebbe felice. Sono certo che starebbe saltellando di gioia ora che Beatrice sta per essere resuscitata..."
Ushiromiya Battler,"... In questo caso, ci credo. ... Se il Nonno ha dato metà della sua vita per questa ricerca, tentando di resuscitare l'anima della donna che amava, e ha speso il resto della sua vita credendo... ci crederò anch'io."""
Ushiromiya Maria,"""... Battler..."""
Ushiromiya George,"""... Quando l'amore verso una singola donna è persistente per un lungo periodo... viene trasmesso a chi ti sta attorno e diventa la verità."
Ushiromiya George,"... Forse si potrebbe chiamare semplice premura. ... Ma per me, ora... mi piacerebbe chiamarla magia."""
Ushiromiya Maria,"""... Non è premura. ... È veramente... magia. ... Lei è una strega. ... Kihihihihihi. Sembra che nessuno possa vedere Beatrice dopotutto..."""
,Passò un po' di tempo. Mentre ascoltavamo il suono della pioggia... riflettevamo su che tipo di amore e follia deve aver posseduto il proprietario di questa stanza mentre spendeva qui metà della sua vita...
Ushiromiya Natsuhi,"""... Se me lo chiedete come donna, anche se mi piacerebbe comprendere i sentimenti di puro amore del Padre... lasciava la Madre in una posizione scomoda."""
Ushiromiya Jessica,"""Haha, sono d'accordo. Tradire è tradire. Non c'è modo di renderlo bello..."""
Ushiromiya Battler,"""... Anche questo è vero. Povera Nonna."""
Ushiromiya George,"""E... Esiste qualche storia riguardo ad un figlio tra Beatrice e il Nonno...?"""
,La parola chiave ‘Beatrice’ era stata nascosta in ogni angolo di questo caso.
,Quindi era naturale dubitare di ogni parente di Beatrice.
Ronoue Genji,"""No. ... Non ho mai sentito di niente del genere."""
Ushiromiya George,"""... Se ce ne fosse uno, un ricordo della sua persona più amata, di sicuro gli avrebbe donato tutto il suo affetto. ... Dato che ciò non è successo, e si immerse nella magia nera, forse dovremmo dedurre che non c'è un figlio del genere."""
Ushiromiya Jessica,"""... Ora che ci penso, credo ci sia un pettegolezzo del genere. ... Lo sapete, vero? La storia che il Nonno avesse pesantemente finanziato un orfanotrofio chiamato Fukuin House?"""
Ushiromiya Natsuhi,"""... Ora basta. Non è nient'altro che una calunnia che dissacra Papà."""
Ushiromiya Battler,"""Diccelo, Natsuhi oba-san. ... Non pensi che non dovremmo nasconderci cose l'uno con l'altro?"""
Ushiromiya Natsuhi,"""... È una storia inutile. Si dice che nostro Padre avesse pesantemente finanziato un orfanotrofio... e che loro iniziassero a preparare gli orfani per essere impiegati come domestici per questa casa, come parte dei loro studi sociali. ... Non è niente più che una storia diffusa da qualche sciocco, dicendo che questo avesse qualcosa a che fare con i suoi osceni passatempi."""
Ushiromiya Jessica,"""Ad un certo punto, ci fu il pettegolezzo che lui stesse raccogliendo sacrifici per la sua magia nera... in realtà, dato che continuava sempre a ripetere strani esperimenti e cerimonie in questa stanza, io stessa ci avevo mezzo creduto..."""
Ushiromiya Battler,"""... E questi domestici che provengono dalla Fukuin House?"""
Ronoue Genji,"""... Ce ne erano molti, ma durante la conferenza di famiglia, solo Shannon e Kanon erano in programma di rimanere qui."""
,"Per resuscitare Beatrice... lui aveva chiamato dei domestici da un orfanotrofio, come sacrifici...?"
Ushiromiya Jessica,"""Dopotutto, tutti quelli scelti dal Nonno come domestici erano giovani, più o meno della stessa età di Shannon o Kanon-kun. ... Ero sicura che fosse perché il Nonno aveva qualche strano passatempo."""
Ushiromiya Natsuhi,"""Jessica! Modera le tue parole."""
,"Quando Natsuhi oba-san la rimproverò, l'atmosfera divenne subito tetra e tutti rimasero in silenzio."
,"... Tuttavia, c'era qualcosa che mi stava balzando in mente."
,Sacrifici... sacrifici... sacrifici procurati da un orfanotrofio...
,... Cos'era? Parole disturbanti come ‘sacrifici’ non saltano fuori spesso.
,"... Ciononostante, recentemente, avevo visto o sentito quella parola. ... Mi stava tornando alla mente da qualche ricordo."
,"... Ehi, Beatrice. Tu cosa sai...?"
,Arrivai di fronte al ritratto di Beatrice.
,"Non era grande quanto quello dell'atrio, ma quel ritratto, che doveva esser stato disegnato da qualche pittore famoso, era ugualmente intimidatorio anche in questa forma ridotta."
,"... Sotto di esso, proprio come nell'atrio, c'era l'iscrizione che indicava dove l'oro era nascosto..."
Ushiromiya Battler,"""... Ah...! Sacrifici... qui."""
Ushiromiya Jessica,"""C-Che diavolo, Battler? Non parlare in maniera così spaventosa..."""
Ushiromiya Battler,"""... Sacrifici, sei persone. ... Ah... AAAAAAAAaaaaaaaahh!!!"""
,"Entrambi i miei occhi erano spalancati... proprio qui, tutto era stato predetto fin dall'inizio...!"
,Tutti si riunirono intorno. E la stessa espressione di terrore comparì sui volti di tutti...!
,Esatto. Era scritto nell'epigrafe.
,"‘Al primo crepuscolo, offri in sacrificio i sei scelti dalla chiave. ’"
Ushiromiya Battler,"""Ah... aaahh, non c'è dubbio. Sei persone sono morte all'inizio! E anche sulla saracinesca era stato disegnato un cerchio magico, no, dove era scritto in ebraico, menzionata un'offerta in sacrifici...!!"""
Ushiromiya Maria,"""... Uu-. ... Io lo sto dicendo dall'inizio."""
,"Esatto, Maria lo stava dicendo fin dall'inizio! Subito dopo che trovammo i sei corpi, quando Maria era nel salotto guardando la TV, lei l'ha detto!"
,‘... Uu-. Il colpevole non è umano. Sono solo i sacrifici scelti dalla chiave. ’
Ushiromiya Battler,"""Questo non ha niente a che fare con il luogo dell'oro nascosto!! È magia nera o qualcosa del genere, le istruzioni per una cerimonia di resurrezione! Dopotutto, l'inscrizione richiede un gran numero di ‘morti’!"""
Ushiromiya Jessica,"""... D-Di sicuro. Anche leggendolo in fretta, sarebbero 6+2+5... 13 persone che devono morire...!"""
Ushiromiya George,"""... Quante persone ci sono di norma sull'isola?!"""
Ushiromiya Natsuhi,"""Quello... quello cambia a seconda dei turni dei domestici, ma di solito eravamo sempre Papà, mio marito, io e Jessica. E due o tre domestici. ... Oggi e ieri, c'erano cinque di loro, ma normalmente non ce ne sono così tanti."""
Ushiromiya Battler,"""Il che significa che normalmente... non ci sarebbero abbastanza sacrifici per portare avanti questa ‘cerimonia’. ... No, aspettate. ... C'era quella diceria che il Nonno stesse raccogliendo domestici da un orfanotrofio per usarli in qualche spaventosa cerimonia..."""
Ushiromiya Jessica,"""Quindi che vuol dire?! Lui aumentò il numero dei domestici per aumentare il numero dei sacrifici... e ha aspettato per l'annuale conferenza di famiglia quando si sarebbero riunite ancora più persone... era questo l'unico periodo dell'anno in cui questa cerimonia potesse essere compiuta?!"""
,"Quando Jessica lo urlò, Maria esplose in una spaventosa risata, sembrando molto compiaciuta."
Ushiromiya Maria,"""... Kihihihihihihihihihihihihihihi. ... Non ci sono forse alcune persone che pregano per una occasione dove mettere alla prova il loro destino?"""
,"Come gettare un sandalo e dire che se cade a faccia in su, domani farà bel tempo. ... O dire che domani sarà una buona giornata se esce testa lanciando una moneta."
,... Ci sono molte piccole superstizioni come questa.
,"Qualche volta, quando si è in un periodo sfortunato e si è annoiati, se si lancia un dado e si ottiene tre volte sei, verrebbe da credere che è il segno di un qualche miracolo."
,"... Lanciando un sandalo, hai almeno il 50% di possibilità. Anche se indovini il lato giusto, non è niente di che."
,"... Ma se si lancia con noncuranza un dado tre volte, e viene tutte le volte sei, si potrebbe pensare che sia un piccolo miracolo."
Ushiromiya Maria,"""... La magia funziona allo stesso modo. ... Se si desidera un infinito, impossibile risultato, allora bisogna continuare a pregare ardentemente. ... E i sentimenti di tutte quelle preghiere guadagnano poteri magici e si incarnano."
Ushiromiya Maria,"... La magia che il Nonno stava provando a eseguire era probabilmente così. {n}La chiave sceglie a caso i sacrifici in una lotteria. Quindi per ridurre la possibilità che venisse scelto, lui ha scelto il giorno con il maggior numero di persone sull'isola per portare avanti la cerimonia..."""
Ushiromiya Natsuhi,"""Ridicolo!! Stai dicendo che questa intera situazione è causata da qualcosa come una cerimonia per qualche strana magia?!"""
,Natsuhi gridò.
,... Non riusciva a smettere di pensare con paura a quanto era stata protetta solamente per l'amuleto dello scorpione.
,"... Se non lo avessi ricevuto da Jessica e appeso alla maniglia della mia porta... sarei stata uccisa, unita insieme a quei sei?!"
,"E la parte più strana è che, nonostante abbia appeso l'amuleto dall'interno della mia porta, non ha potuto attraversarla."
,"... Il colpevole ha notato la presenza dell'amuleto dall'esterno della porta, e si è arreso nel tentativo di aprirla."
,... Un umano non avrebbe potuto percepirlo.
,"L'amuleto serviva a fermare qualcuno che non era umano... e l'ha fatto...!! Impossibile, impossibile, impossibile!!!"
Nanjo Terumasa,"""Tuttavia, Natsuhi-san... guarda... l'epigrafe continua dopo di quello..."""
Kumasawa Chiyo,"""A-Al secondo crepuscolo, coloro che rimangono divideranno i due che sono vicini... potrebbe parlare di Eva-sama e Hideyoshi-sama...?"""
Ushiromiya George,"""... È-È doloroso... ma dobbiamo raggiungere questa conclusione. ... E dopo che il colpevole li ha uccisi, ha lasciato le parole del ‘terzo crepuscolo’ in una lettera qui."""
Ushiromiya Battler,"""E-Esatto... dopo aver perpetrato il secondo crepuscolo, hanno lasciato lì il terzo crepuscolo. ... Era il terzo crepuscolo, proprio come Natsuhi oba-san ha appena letto...!!"""
,"‘Al terzo crepuscolo, coloro che rimangono glorificheranno il mio nobile nome. ’"
,"Aaaaaaaaaahhh... se si legge in questo modo, continua ad andare avanti, vero?"
,"‘Al quarto crepuscolo, perfora la testa e uccidi’"
,Perfora la testa e uccidi.
,... I genitori di George-aniki sono stati uccisi con quei ‘picchetti demoniaci’ conficcati nelle loro teste.
,... Ma se quello conta per il secondo crepuscolo... qualcun altro deve essere stato perforato alla testa...
Ushiromiya Battler,"""... È il Nonno... lui è stato bruciato nell'inceneritore, e i nostri occhi erano talmente presi da quella immagine che non l'abbiamo notato... ma la fronte del Nonno... no, la sua testa è stata perforata."""
Ushiromiya Jessica,"""Il Nonno è... la vittima del quarto crepuscolo? A... Allora, Kanon-kun...!"""
Ushiromiya George,"""... ‘Al quinto crepuscolo, perfora il petto e uccidi’. ... Abbiamo pensato che il caso di Kanon-kun fosse un incontro inaspettato con il colpevole... ma ci sbagliavamo. Stava architettando di attirare fuori qualcuno da solo e perforargli il petto con qualcosa sin dall'inizio..."""
Ushiromiya Natsuhi,"""... Se il colpevole ha seguito l'epigrafe fino ad ora... significa che ancora tre persone devono morire...?!"""
,"‘Al sesto crepuscolo, perfora lo stomaco e uccidi’ {n}‘Al settimo crepuscolo, perfora il ginocchio e uccidi’ {n}‘All'ottavo crepuscolo, perfora la gamba e uccidi’"
Kumasawa Chiyo,"""... S... Sì... se lo leggessimo così... hiiiii..."""
Ushiromiya Battler,"""Be', ci stavo pensando... dopo che quei tre muoiono, si raggiunge il nono crepuscolo. Date un'occhiata..."""
,"‘Al nono crepuscolo, la Strega risorgerà e nessuno sarà lasciato in vita’"
Ushiromiya Jessica,"""Saremo... tutti uccisi da Beatrice..."""
Ushiromiya Battler,"""... Non capisco. Non vuole forse dire che moriranno tutti indipendentemente da quante persone ci sono? ... Qual era l'obiettivo del Nonno? Significa che questa cerimonia avrebbe comunque ucciso il Nonno...?!"""
Ushiromiya Maria,"""... Va bene se nessuno rimarrà vivo. ... Al decimo crepuscolo, arriveremo finalmente alla Terra Dorata."""
,"‘Al decimo crepuscolo, il viaggio avrà fine, e raggiungerai la capitale ove l'oro risiede. ’ {n}‘La Strega loderà il saggio, e gli donerà quattro tesori. ’"
Ushiromiya Maria,"""... Il Nonno non era spaventato da qualcosa come la morte. ... Guardate il secondo e il terzo tesoro."""
Ushiromiya George,"""... ‘Uno sarà la resurrezione di tutte le anime dei morti. Uno sarà la resurrezione dell'amore che era andato perduto’. ... Quindi il Nonno credeva che, anche se fosse morto durante la cerimonia, sarebbe comunque stato resuscitato...?"""
Ushiromiya Jessica,"""Ridicolo, è una pazzia!! Quando muori, è finita, giusto?! I morti non tornano in vita. Non è forse un miracolo che l'umanità sta inseguendo da migliaia di anni e che ancora non ha raggiunto?! Quindi cosa significa? Qualcosa come, potrai incontrarli nel mondo dei morti, dove possono essere riportati in vita?!"""
Ushiromiya Battler,"""... Se quello che dici è vero... significherebbe che... il Nonno, a cui rimaneva poco da vivere e che era malato d'amore, si è suicidato, no... ha obbligato un enorme suicidio di gruppo...?!"""
Ronoue Genji,"""..."""
Ushiromiya Natsuhi,"""... Genji. ... Una cosa del genere può essere presa in considerazione...!?"""
Ronoue Genji,"""... Non lo so. ... Il Padrone è un uomo che a volte ha la saggezza di prevedere il futuro di mille anni. Tuttavia, ci sono volte in cui ciò appare come nient'altro che pazzia agli occhi di una persona comune come me..."""
Ushiromiya Jessica,"""Cosa, è da prendere come un sì?! Tu che dici, Kumasawa-san?!"""
Kumasawa Chiyo,"""I-Io non so niente...! Esatto, non lo so... pensa che sarei stata sull'isola oggi, se lo avessi saputo? Avrei finto di essere malata o fatto qualcosa per prendere una giornata libera, sì!!"""
Ushiromiya George,"""Qual è l'opinione del dottor Nanjo? È stato amico del Nonno per molti anni..."""
Nanjo Terumasa,"""... I-Io sono della stessa opinione di Genji-san. ... Kinzo-san era un uomo che superava di molto le persone normali. Ho perfino sentito una sorta di potere disumano provenire da lui qualche volta."
Nanjo Terumasa,"... Anche io... non so cosa stesse pensando Kinzo-san quando ha scritto l'epigrafe...!"""
Ushiromiya Natsuhi,"""... Tutto quello che possiamo dire... è che se anche la persona che ha creato quella traccia è stata nostro Padre, quello che la sta portando avanti è una persona diversa."""
Ushiromiya Battler,"""Giusto. ... Perlomeno, c'è un altro colpevole che ha attaccato il Nonno e Kanon-kun. Pertanto, la persona sta ancora continuando i delitti come dice l'epigrafe...!"""
Ushiromiya George,"""... La lettera all'inizio a cui non abbiamo dato molto peso... cosa c'era scritto?"""
,Pensammo alla recitazione della lettera la scorsa notte...
,"Beatrice l'aveva annunciato all'interno della lettera. Aveva proclamato che, secondo il suo contratto con Kinzo, avrebbe riscosso tutto ciò che apparteneva alla famiglia Ushiromiya come interesse."
,Ma poi rivelò anche una clausola speciale.
,"Se qualcuno avesse scoperto il luogo dell'oro che il Nonno aveva nascosto, quel diritto sarebbe decaduto."
,"Al momento in cui fu letta quella lettera, il Nonno era ancora vivo. ... Ma in quel momento, era già stata sigillata con la cera tramite ‘l'anello del capofamiglia’."
,... Il che significava che il Nonno aveva consegnato l'anello a Beatrice quando era ancora vivo.
,"... Se si pensa semplicemente a questo, forse dovremmo considerarlo come Beatrice che porta avanti quello strano contratto, e il Nonno che le stava assicurando quel diritto."
,"... In altre parole, si può anche dire che il Nonno sapeva e approvava il contenuto di quella lettera."
,"In altre parole, se l'indovinello non fosse stato risolto, Beatrice avrebbe iniziato a riscuotere gli interessi... che era come dire che era un messaggio mandato dal Nonno e da Beatrice insieme."
,"... In altre parole, il Nonno e Beatrice ci stavano dicendo di risolvere l'enigma dell'epigrafe. E se non ci fossimo riusciti, ci stavano dicendo che il massacro sarebbe proseguito secondo l'epigrafe."
,Che cosa significava? Che cosa volevano?! Non ho idea di cosa significhi!
Ushiromiya Maria,"""... Guardate, un'altra lettera da Beatrice."""
Ushiromiya Battler,"""... Huh? cos'hai detto?"""
,"Maria stava indicando la superficie del tavolo, dove era rimasto ancora il cibo in scatola che stavano tutti mangiando."
,"E la busta in stile occidentale era davvero lì, ma... qualcosa di essa..."
Ushiromiya Natsuhi,"""... Che cosaaaa?!"""
,"Natsuhi oba-san urlò con voce isterica, guardando tra la propria mano e il tavolo."
,... Perché la busta che oba-san aveva appena aperto era ancora nella sua mano.
,"... Tuttavia, c'era ancora una busta sul tavolo...?!"
Ushiromiya Jessica,"""C... Cos'è questa?!?! Cosa sta succedendo, Maria!! Da dove viene questa lettera?!"""
Ushiromiya Maria,"""... Proprio ora, mentre guardavo, era poggiata sul tavolo. Uu-."""
Kumasawa Chiyo,"""Io... io non so niente, niente!!"""
Ushiromiya Battler,"""Questo non è divertente, ci siamo solo noi otto qui!! Non è possibile che una nona persona si sia intrufolata!! Non c'era abbastanza tempo durante i pochi secondi in cui eravamo tutti attorno al ritratto, giusto?!"""
Ushiromiya Natsuhi,"""State indietro, tutti voi!!! Contro la parete!!"""
,"Natsuhi oba-san stava puntando il fucile contro Genji e gli altri, urlando contro di loro...!"
,"Genji-san era stato sopraffatto, la sua faccia faceva capire che non sapeva cosa stava succedendo..."
,"Ovviamente, per me era lo stesso... ma poco dopo, giunsi alla stessa conclusione a cui era giunta Natsuhi oba-san."
,"Fino ad ora, non c'era nessuna lettera come quella sul tavolo...! E nessuno era entrato in questa stanza! Ciò voleva dire che qualcuno tra noi l'aveva sistemata lì durante i pochi secondi quando tutti non stavano guardando, occupati con il ritratto...!!"
Ushiromiya Natsuhi,"""Battler-kun, apri quella busta e leggi cosa c'è dentro!"""
Ushiromiya Battler,"""C-Certo!!"""
,Presi la busta. ... Era ancora sigillata con la cera.
,"Anche senza controllare il suo contenuto, capii che questa era una busta mai stata aperta, una lettera sconosciuta!"
,"Senza affidarmi ad un taglia carta, strappai violentemente la busta e tirai fuori la lettera che era dentro."
,Il contenuto era il seguente.
,"‘Vi state godendo l'indovinello dell'epigrafe di Kinzo-sama? {n}Probabilmente ne siete già coscienti, ma tutti voi non avete più molto tempo. {n}Per favore, abbandonate l'ingenuo pensiero che quando la tempesta passerà, sarete capaci di fuggire via. {n}Questo gioco può finire solo con la mia o la vostra vittoria. {n}Se scadrà il tempo, vincerò io. Non ci sarà un pareggio. {n}Vi pregherei di non fraintendere la vostra attuale situazione. ’"
Ushiromiya Battler,"""Questo è ciò che dice..."""
Ushiromiya Natsuhi,"""... Non è ovvio chi ha messo lì la lettera. Ma sono capace di restringere le lista di quelli che sono sospetti. Siete tutti voi!!"""
Kumasawa Chiyo,"""... M-Madame... questo... è troppo..."""
Ushiromiya Natsuhi,"""Poco prima che andassi di fronte al ritratto, c'era del cibo in scatola poggiato qui. In quel momento, mi sono assicurata che non ci fosse di strano come questa lettera lì!!"
Ushiromiya Natsuhi,"E in quel momento, Jessica, George-kun e Battler-kun erano già di fronte al ritratto!! E non hanno lasciato quel posto fino a quando è apparsa la lettera! Quindi la persona che ha poggiato la lettera esiste!!! Beatrice esiste, tra voi quattro!!!"""
Ushiromiya Maria,"""... Uu-. Noi non siamo Beatrice. ... Beatrice ‘esiste’!"""
Ushiromiya Natsuhi,"""Silenzio!!! Non so se dovrei sospettare di uno di voi o di tutti. ... Ma il colpevole è di sicuro uno di voi!!!"""
Ushiromiya Jessica,"""... E... Esatto. Non ci può essere una diciannovesima persona...! Non è possibile che esista qualcosa come una strega!! Anche quando Kanon-kun è stato ucciso... giusto, se fosse stata Kumasawa-san, si spiegherebbe!!"
Ushiromiya Jessica,"Kumasawa-san in realtà è entrata nella stanza della caldaia con Kanon-kun e l'ha ucciso! E poi ha mentito, dicendo che era già a terra quando è arrivata lì!!"""
Kumasawa Chiyo,"""S-Sta facendo un errore, Milady...!! Perché mai farei una cosa del genere...?!!"""
Ushiromiya George,"""... Non ho la più pallida idea di come i miei genitori siano stati uccisi in quella stanza chiusa. Ma quando sono stati uccisi tutti tranne i domestici avevano un alibi."
Ushiromiya George,"... Gli unici che non lo avevano erano i domestici... ma... questo significa che possiamo sospettare di loro...?!"""
Ushiromiya Battler,"""... S-Sì, se la metti così, loro non hanno alibi per nessuno dei casi... Nng!!"""
,"Potremmo veramente giudicare così facilmente?! Ma ora, in questa stanza, in questo posto, in questo momento, in questo minimo arco di tempo e spazio, era ovvio."
,"Solo uno di loro quattro avrebbe potuto poggiare lì la lettera nel nostro punto cieco...!! Non potevamo discernere chi l'aveva messa lì, ma era ovvio che fosse uno di loro quattro...!!"
Nanjo Terumasa,"""... Na... Natsuhi-san. Per favore, si calmi... è successo molto oggi! Posso capire in che condizione è il suo animo ora come ora...!"""
Ushiromiya Natsuhi,"""Dottor Nanjo, mi dispiace veramente dire che lei sia sospetto...! Ma come medico personale di nostro Padre, come suo impareggiabile amico! Lei è stato insieme a lui per tanto tempo!"
Ushiromiya Natsuhi,"Potrebbe perfino sapere qualcosa su Beatrice. Ci sono dei vecchi obblighi che lei conosce e che ci sta nascondendo?!"""
Nanjo Terumasa,"""Certo che no...!! Si calmi...!"""
,Fu penoso vedere il dottor Nanjo supplicare freneticamente affermando la sua innocenza. Era probabilmente una reazione normale che tutti avrebbero avuto se fossero stati sospettati.
,"Valeva lo stesso per Kumasawa. Da quando Jessica aveva iniziato a sospettare di lei per l'omicidio di Kanon, era completamente agitata."
,Era per questo che l'aspetto ancora così calmo di Genji sembrava così sprezzante.
,Natsuhi oba-san puntò la canna del fucile.
Ushiromiya Natsuhi,"""... Genji. Tu eri uno dei suoi dipendenti numero uno. ... Beatrice è stata un'illusione che gli hai mostrato, con te come esecutore?!"""
Ronoue Genji,"""... Se dubitando di me, Madame mi riconosce come il miglior servitore del Padrone... anche in questa situazione, ne sono molto onorato. ... Tuttavia, non sono io quello che ha messo la lettera."""
Ushiromiya Natsuhi,"""Ti aspetti che ci crediamo!! Tu devi essere il capobanda! Forse Kumasawa e il dottor Nanjo sono tuoi complici!! ... E Maria-chan."""
,"Non contenta di dubitare solo degli adulti, Natsuhi oba-san puntò il fucile incessantemente anche contro Maria."
,Ma Maria si comportò come se nulla fosse accaduto.
,... O forse pensò che sarebbe stata bene anche se le avessero sparato.
Ushiromiya Natsuhi,"""Maria-chan. ... Proprio qui, proprio ora, non siamo più al livello in cui possiamo rimuovere qualcuno dai sospetti perché è giovane. Quindi lascia che ti ponga un'altra volta la domanda che tutti hanno avuto dall'ultima notte!"
Ushiromiya Natsuhi,"... Ieri, chi era la Beatrice che ti ha passato quella lettera?!!"""
Ushiromiya Maria,"""... Uu-."""
Ushiromiya Jessica,"""... Maria, non provare ad ingannarci!! Parla chiaro! Chi ti ha dato quella lettera?!!"""
Ushiromiya Maria,"""... Kihihihihihi. Quante volte devo dirvelo? È stata Beatrice. La millenaria Strega Dorata."
Ushiromiya Maria,"... Se volete sapere com'è, semplicemente giratevi. ... Vedete, è proprio lì. {n}Beatrice è lì. ... Kihhihihihihihihihihihihihihihihihihihihihihihihihihihihi!"""
Ushiromiya Jessica,"""N-Non confonderci, Mariaaaaaaaaa!!!"""
Ushiromiya Battler,"""Basta, Jessica! Maria, anche tu. Non capite la situazione?! Cosa sperate di ottenere dicendo questo?! Smettetevela di provocarvi senza motivo!"""
Ushiromiya Maria,"""... Maria non capisce. ... Battler e gli altri, siete contenti che nessuno sia il colpevole?"
Ushiromiya Maria,"Credete in Beatrice solo quando non volete dubitare qualcuno di voi. {n}Quando state cercando di risolvere una disputa perché qualcuno che è vicino a voi è stato ucciso, solo allora volete credere in un umano che potete attaccare con la violenza, e negate Beatrice."
Ushiromiya Maria,"... Come ho detto, non può essere vista. ... Beatrice ‘esiste’. Tutti voi non potete vederla!"""
Ushiromiya Natsuhi,"""Silenzio!!! Non voglio etichettarti come il colpevole, ma visto che ti diverti a rendere questa situazione spiacevole, dando assistenza al nemico, c'è più di un motivo per dubitare di te!!"""
Ushiromiya Maria,"""... Kihihihihihihihi. ... Allora cosa farai? Sparerai a Maria? Nessun problema. Molto presto, la porta per la Terra Dorata si aprirà. E allora tutti i morti verranno resuscitati. ... In questo momento, la morte non è niente di cui aver paura. Kihihihihihihihihihihihihihihihihihihihihihi!"""
Ushiromiya Jessica,"""M-Mamma, sono davvero sospetti!! Non possiamo rimanere con loro!!"""
Ushiromiya George,"""Ma Natsuhi oba-san, ti prego, calmati...! Non c'è ragione di sparare a Maria! {n}Per favore ricomponiti...!"
Ushiromiya George,"La lettera intendeva provocarci, ma non è niente di cui aver paura! Anche il colpevole è chiaramente spaventato, spaventato da domani. Ha paura della polizia! Proprio ora, quest'isola è fuori dalla portata della legge, ma solamente perché è isolata da questo tifone! Una volta passato il tifone, la legge ritornerà! Quindi non devi sparare...!!"""
Ushiromiya Jessica,"""... Come puoi rimanere così calmo, George nii-san?!! Uno di questi quattro è il colpevole! No, magari tutti e quattro stanno lavorando come un gruppo! {n}Come puoi rimanere così calmo quando uno di questi quattro potrebbe essere il colpevole che ha ucciso i tuoi genitori?!!"""
Ushiromiya George,"""Anch'io desidero trovare il colpevole e ucciderlo...! Ma questo sarebbe semplicemente una barbarie. Lascerò il giudizio dei crimini alla legge! {n}Quindi non importa quanto sono sospetti, non devi premere il grilletto!!"""
Ushiromiya Battler,"""I-Io la penso come George-aniki... Natsuhi oba-san. Controllati per un secondo... ad ogni modo, sarebbe un male sparare, ihihi...! In momenti come questi, ho sentito che si dovrebbe buttare la testa all'indietro e dire ‘Stai calmo’ tre volte..."""
Ushiromiya Natsuhi,"""... Lasciami chiarire una cosa. Le streghe non esistono! Né su Rokkenjima, né nella casa degli Ushiromiya!"
Ushiromiya Natsuhi,"Lo dichiaro come Ushiromiya Natsuhi, rappresentante della famiglia Ushiromiya!! Non c'è nessuna strega qui! Io non accetterò Beatrice!! {n}Non importa cosa tu stia pianificando, non ti permetterò di alzare un dito su mia figlia o sul resto di loro!!! Questo è il mio compito come Madre e come rappresentante della famiglia!!"""
,"Quelle parole... erano le parole finali di addio, che risolvevano ogni cosa."
,"... Per proteggere sua figlia, Natsuhi oba-san avrebbe considerato ogni persona sospetta come un nemico."
,"... L'unico motivo per cui George-aniki e io eravamo da questa parte era perché, per coincidenza, avevamo un chiaro alibi riguardo la lettera."
,"Se non mi fossi avvicinato al ritratto... sarei stato anch'io dall'altra parte di quella canna di fucile, trattato come un criminale..."
,"... Ma sebbene parte di me pensasse questo... parte di me stava pensando che, se avessimo cacciato tutte le persone sospette da questa stanza, saremmo almeno stati certi della nostra sicurezza..."
,"Genji-san e Kumasawa-san e il dottor Nanjo. Tutti loro erano dalla parte del Nonno. Magari si potrebbe dire che quando Maria ha iniziato a credere ciecamente in Beatrice, anche lei era dalla parte del Nonno. ... Esatto, sono tutti sospetti."
,"Ma questo è davvero giusto...?! Se buttiamo fuori tutti i sospetti così caoticamente, sarà ancora giusto per noi resistere al caos della strega...?!"
,Natsuhi oba-san non ha detto loro direttamente di uscire.
,"... Ma con muta pressione, li ha indotti a dire questo da soli."
,"... Perché se il Dottor Nanjo non avesse detto queste parole, questo freddo silenzio sarebbe sicuramente continuato per sempre."
Nanjo Terumasa,"""... Calmati, Natsuhi-san. ... Ma capisco bene i tuoi sentimenti. Anch'io sento come qualcosa che non va con la mia testa dopo tutti questi strani, continui avvenimenti... Quindi capisco bene perché vuoi dubitare di noi..."""
Ushiromiya Natsuhi,"""... Se davvero non avete niente a che fare con questo... penserei che quello che sto facendo è estremamente scortese. ... Tuttavia... vi prego di comprendere solo questa volta."""
Nanjo Terumasa,"""... Ho capito. ... Lasciamo questa stanza. ... Che cosa ne dici, Genji-san? Torniamo in salotto e continuiamo la nostra partita di scacchi?"""
Ronoue Genji,"""... Se questo è ciò che desideri... certamente."""
Kumasawa Chiyo,"""... Io... io non voglio...! Dopotutto, questo significa che dovremo lasciare questa stanza sapendo che il lupo è tra noi, giusto...?! Io non voglio Madame, la prego di perdonarmi. Hiiiiiiiiiiiiiiii...!"""
,"Era ovvio ciò che Kumasawa-san stava cercando di dire. Se era innocente, allora stava per essere gettata in un territorio pericoloso insieme al colpevole."
,"... Nella situazione attuale, esortarla a lasciare la stanza insieme ai sospetti era praticamente uguale a vederla morire..."
,"Ad ogni modo, Kumasawa-san era davvero sospetta solo per essere stata la prima a scoprire che Kanon-kun era stato ucciso."
,"... In quel momento, ognuno aveva un alibi tranne Kumasawa-san."
,"... Finché l'uso di qualche congegno o l'esistenza di una diciannovesima persona non possono essere stabilite, Kumasawa-san era finora la più sospetta."
,"Non volevo crederci. Ad ogni modo, Natsuhi oba-san e il resto di noi eravamo in una situazione così complicata che non potevamo evitare di sospettare anche lei..."
,"Quindi non impedimmo a Natsuhi oba-san di costringerli ad uscire dalla stanza. ... Le avevamo impedito di sparare, ma stavamo passivamente acconsentendo a cacciarli fuori dalla stanza...!"
,"Oltre a tutto questo, Maria parlò all'irritabile Kumasawa-san."
Ushiromiya Maria,"""... Va tutto bene. ... Beatrice è gentile con coloro che la rispettano. ... Kumasawa-san crede che Beatrice ‘esiste’."
Ushiromiya Maria,"... Quindi andrà sicuramente tutto bene. ... Maria guarderà la TV in salotto. Guardiamola insieme. ... Questo posto non ha la TV ed è noioso. ... Kihihihihihihihihihihihihihihihihihihi."""
,Sembrava che la maliziosa risata di Maria fosse davvero spaventosa per Kumasawa in quel momento...
,"Comunque, le altre tre persone avevano acconsentito a lasciare la stanza. Kumasawa non poteva combattere il pensiero generale, e dovette accettare, piangendo mentre lasciava la stanza..."
Nanjo Terumasa,"""... Bene allora, Natsuhi-san. Questo dovrebbe essere tutto per stanotte. Incontriamoci di nuovo domani."""
Ushiromiya Natsuhi,"""... Sì. Vi prego di comprendere, almeno per stanotte. Quando la polizia arriverà, tutti noi ci scuseremo sicuramente per la nostra scortesia."
Ushiromiya Natsuhi,"... Gli scacchi andranno bene, ma fatelo in un posto sicuro se possibile. ... Genji, lascio fare a te."""
Ronoue Genji,"""... Certamente."""
Kumasawa Chiyo,"""... Ho... hohoho... non può essere evitato, vero... si dice sempre che gli orsi più terrificanti sono quelli che hanno dei piccoli."""
Ushiromiya Natsuhi,"""... Genji, Kumasawa, le mie più sincere scuse. ... Incontriamoci di nuovo domani. ... Anche tu, Maria-chan. ... Per favore, perdona la tua fredda oba-san."""
Ushiromiya Maria,"""Uu-. Maria perdona. Uu-!"""
Ronoue Genji,"""Madame, le chiavi di questa stanza. ... Le consegnerò entrambe a lei."""
,Genji-san tirò fuori dalle sue tasche due chiavi dorate e le porse a Natsuhi oba-san...
Ronoue Genji,"""... E, consegnerò anche il mio mazzo di chiavi per l'interno della casa."""
,"Prese un mazzo di circa dieci chiavi di varie forme, e lo consegnò."
,"... Per i domestici, quelle chiavi erano probabilmente la prova della loro posizione. Essere responsabili di quelle chiavi significava che erano fidati, che si poteva contare su di loro."
,... Quando erano costretti a restituirle... significava che avevano perso quella fiducia.
,"... Pensandoci in questo modo... per Genji-san, che aveva lavorato qui per l'arco di molti anni, non poteva esserci vergogna più grande."
,"... Comunque, la solita espressione indifferente di Genji-san rimaneva sul suo volto."
Ushiromiya Natsuhi,"""... Genji. ... Avevo previsto che, dopo che Papà se ne fosse andato, ti avrei ricompensato per i molti anni di duro lavoro e ti avrei permesso di andare in pensione. ... E tuttavia, trattarti in questo modo... mi fa vergognare dal più profondo del cuore..."""
Ronoue Genji,"""Ho già ricevuto il favore del Padrone. ... Tutto quello che ho fatto sino ad oggi è stato come rimborso per questo. ... La prego, non se ne preoccupi."""
Nanjo Terumasa,"""... Bene, allora... andiamo, tutti? ... Buonanotte a tutti voi."""
Ushiromiya Maria,"""Uu-. Buonanotte. Anche a te Battler, buonanotte, uu-!"""
Ushiromiya Battler,"""... Ah... Maria. Aspetta un attimo."""
,La consapevolezza del mio crimine mi fece richiamare Maria.
,... Cercai nella mia tasca... e presi quel portachiavi con lo scorpione.
Ushiromiya Battler,"""... Questo respinge la magia, credo. ... Portalo con te."""
Ushiromiya Maria,"""Uu-...? Battler aveva detto che gli era caduto..."""
Ushiromiya Battler,"""... Quella volta, ero un po' irritato, e stavo solo facendo finta di averlo perso. {n}È impossibile che io perda il mio prezioso amuleto."""
Ushiromiya Maria,"""..."""
,Maria prese silenziosamente l'amuleto. ... Non fui in grado di dire nulla dopo questo...
Ronoue Genji,"""... Bene allora, buonanotte a tutti..."""
,"Li guardammo uscire, le nostre espressioni completamente stanche... e non fummo capaci neanche di rispondere."
,"... Fin quando la porta non si chiuse e sentimmo la chiusura automatica, non riuscimmo a respirare..."
,"Poi, finalmente ci fu permesso di riprendere fiato. ... Allora realizzai che la lettera di Beatrice, che avevo stretto in mano per tutto il tempo e che era bagnata dal mio sudore, in realtà aveva due fogli."
,"... I fogli erano stati saldamente attaccati insieme, quindi avevo erroneamente pensato che ci fosse un solo foglio."
,"Non c'erano lettere sul secondo foglio. ... La cosa che era disegnata lì era un cerchi magico, scritto con un inchiostro rosso come sangue."
,"... Proprio come ogni cerchio magico sino ad ora era stato diverso dagli altri, questo cerchio magico era uno che non avevo mai visto."
,"Dentro al cerchio, erano incastrati un triangolo grande e uno piccolo. Era molto semplice."
,"Ma proprio come prima, c'era una scritta in Ebraico, e sembrava chiaro che contenesse qualche significato."
,"Volevo sapere quale potesse essere... ma avevamo appena cacciato Maria, l'unica persona che potesse capire il significato dei cerchi magici, fuori dalla stanza..."
,... Pensai a questo cerchio magico come al secondo messaggio di Beatrice.
,... Cosa significa? ... Dannazione...!
,"Dopo aver cacciato tutte le persone sospette, tutto quello che dovevamo fare era rimanere barricati qui fino al mattino, e tutto sarebbe probabilmente finito."
,"... Una volta che il tifone sarà passato, quando piangono i gabbiani, tutto potrebbe essere risolto."
,"Ma la lettera che era inaspettatamente apparsa nello studio ci costrinse a rifiutare quell'ingenuità. ... Aveva reso chiaro che, se il tempo fosse finito, avrebbe significato la vittoria della strega."
,"Una volta scaduto il tempo, la strega pianificava di passare all'offensiva? ... Questa volta, pianificava di mostrarci qualche terribile potere magico, magari qualcosa che potrebbe aver usato per uccidere sei adulti in una volta?"
,"... Aspetta, e quando il tempo si suppone che sia finito? ... Io non ci capisco... nulla..."
Ushiromiya Natsuhi,"""... Con questo... dovremmo finalmente essere al sicuro. ... Finalmente. ... Sicuramente..."""
,"Anche mentre diceva questo, Natsuhi oba-san non riusciva a smettere di stringere il fucile. ... Non c'era nessun sollievo nella tensione della sua espressione."
,"Certo, nessuno di noi si sentiva di tirare un sospiro di sollievo."
,"... Almeno, non finché non avremmo sentito le grida dei gabbiani un'altra volta..."
