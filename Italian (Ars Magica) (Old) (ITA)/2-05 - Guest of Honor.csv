Speaker,Italian (Ars Magica) (Old) (ITA)
,"Ogni anno, i parenti che visitano Rokkenjima si lasciano andare ad un sospiro di ammirazione per il roseto che per primo li accoglie..."
,"Si fermano, parlando gli uni con gli altri della bellezza delle rose e di come stiano sbocciando."
,"In mezzo a tutto ciò, c'era una singola rosa malaticcia, e per questo Maria si abbatté."
,"Ma George usando la sua astuzia, e, dicendo che sarebbe andato tutto bene se l'avessero controllata, la segnò con un incarto di caramella, e immediatamente restituì il buonumore a Maria."
,"E una volta che Battler, con cui lei andava d'accordo sin dalla mattina, sollevò la questione di ciò che Maria tanto amava, Halloween, lei iniziò di nuovo a giocare lì intorno energeticamente."
,Maria probabilmente fece tesoro più di qualsiasi altra cosa di quel marshmallow a forma di jack-o-lantern che sua Madre le aveva comprato.
,"... Sembrava che ne avesse comprato molti per lei, e chiedeva dolcetto o scherzetto ad ogni persona che incontrava, dando loro caramelle invece di fare il contrario."
Ushiromiya Battler,"""Mi chiedo perché a Maria piaccia Halloween così tanto. Pensavo fosse un evento a cui è difficile abituarsi per i giapponesi."""
Ushiromiya Jessica,"""Sarà perché è una festa per bambini dove tutti sfilano in costume? È divertente giocare con un aspetto diverso dal solito."""
Ushiromiya George,"""No... credo che ci sia probabilmente una ragione leggermente più profonda. Dopotutto, lei è la ‘strega’ Maria-chan."""
Ushiromiya Battler,"""Ora che ci penso, quando eravamo all'aeroporto, Maria non ha forse detto che se avesse indossato un costume, sarebbe stato da strega? A Maria piacciono le streghe?"""
Ushiromiya Rosa,"""... Sì, le ama. Così tanto che è diventato un problema."""
Ushiromiya Jessica,"""Beh, ammirare cose di fantasia di quel genere è normale a quell'età."""
Ushiromiya Rosa,"""Sarebbe stato carino se avesse ammirato l'eroina di qualche anime... haah."""
,"A giudicare dall'aspetto di Rosa, sembrava che, come Madre, non trovasse piacevole l'amore di sua figlia per le streghe."
,"Sembrava che i cugini a parte Battler l'avessero capito e strinsero le spalle, sorridendo amaramente."
Ushiromiya Battler,"""Hmmmm? Quindi state dicendo che dato che le piacciono le streghe, le piace anche Halloween?"
Ushiromiya Battler,"Se non lo sappiamo, perché non lo chiediamo alla diretta interessata? Ehi, Maria. Che tipo di relazione hanno fra loro Halloween e le streghe?"""
,"Come Battler lo chiese, George e Jessica provarono a dire qualcosa."
,... Ma sembrava fosse troppo tardi.
,Era quasi come se Maria stesse aspettando quella domanda.
,"Dopo essere sembrata felice per un attimo, la sua espressione diventò un po' maliziosa, come per dire ‘Davvero non lo sai?’"
,Era l'espressione di una persona entusiasta che era stata fatta arrabbiare dall'errore di un profano con una impressione sbagliata.
Ushiromiya Maria,"""Uu-. ... I Celti ritenevano il cambiamento di forza del sole nel corso dell'anno come la sua nascita, la sua crescita, il suo invecchiare e morire e poi la sua rinascita."""
Ushiromiya Battler,"""Ho capito. In primavera, il tepore del sole comincia ad aumentare e diventa caldo e poi gradualmente diventa sempre più debole, quindi sono d'accordo nel pensare ad esso come ad una intera vita."""
Ushiromiya Maria,"""Sì. Perciò loro pensavano che alla fine di ottobre il sole morisse, riposasse il suo corpo nella terra dei morti e poi rivivesse ancora nel solstizio d'inverno. {n}Poi, chiamarono Vigilia di Capodanno, o Samhain, il giorno il cui sole terminava la sua annuale durata vitale e moriva."""
Ushiromiya George,"""È molto interessante pensare che il giorno del solstizio d'inverno, quando le ore di luce del giorno cominciano ad aumentare nuovamente, il sole sia tornato a vivere. È un episodio che fa capire quanto gli antichi considerassero sacro il sole."""
Ushiromiya Battler,"""... Capisco. E? Le streghe che cosa hanno a che fare con questo?"""
,Sembrava che la mia sollecitazione avesse fatto leggermente arrabbiare Maria.
,Mi fissò con degli occhi che dicevano di lasciarla spiegare senza interrompere.
,"... Maria sembrava che si divertisse a dirmelo, per cui decisi di non interromperla..."
Ushiromiya Maria,"""Nell'intervallo tra ottobre e novembre, vita e morte diventano più vicini di quanto non lo siano mai stati. ... I Celti credevano che, durante quel periodo, il mondo dei vivi e quello dove risiedono i morti e coloro che non sono di questo mondo si avvicinassero, e che molti di quelli che vivono nell'altro mondo vengano a farci visita."
Ushiromiya Maria,"... È come il festival Bon in Giappone. Kihihihihi."""
,"A quel tempo, le persone credevano che le anime che tornavano nel mondo fisico andassero nelle case delle persone o prendessero possesso delle persone, facendo cose malvagie."
,"Perciò per prevenire i danni, le persone crearono incantesimi."
,"Uno di questi era quello di imitare mostri spaventosi e spaventare invece le anime, apparentemente un modo per evitare di essere posseduti."
Ushiromiya Jessica,"""Questa parte diventò una festa, che si trasformò in una sfilata di costumi. ... Maria ne sa davvero tante di cose!"""
Ushiromiya Hideyoshi,"""... Davvero. Persino io non avevo mai sentito che Halloween avesse una storia simile."""
Ushiromiya Rudolf,"""Ma da dove viene la storia del ‘dolcetto o scherzetto’?"""
,"La sua conoscenza era così estesa che anche gli adulti avevano improvvisamente cominciato ad ascoltare. Maria, che normalmente era trattata tutto il tempo come la più piccola, gonfiò il petto d'orgoglio."
,"Rosa provò a dire che quella era solo una storia per bambini, e che voleva interrompere subito tutto e andare a sistemare i bagagli nella casa degli ospiti, ma nessun altro fu d'accordo, e lei si lasciò sfuggire un sospiro pesante."
Ushiromiya Maria,"""Uu-. Dolcetto o scherzetto è solo per divertimento. Non ha niente a che fare con quella che era originariamente la cerimonia Celtica. Fu creata dopo quando furono aggiunte le usanze Cristiane. ... Tuttavia, Maria pensa che Halloween dovrebbe essere così."""
,"Secondo Maria, le anime dei morti non erano l'unica cosa che proveniva dal mondo non umano. C'erano anche spiriti che avevano collegamenti diretti su come vivevano le persone."
,"Dato che gli umani potevano ricevere i favori di quegli spiriti, erano capaci di ottenere una meravigliosa benedizione, e avere un anno ricco di raccolti."
Ushiromiya Jessica,"""Quindi in altre parole, Halloween era anche un po' una festa per il raccolto?"""
Ushiromiya Battler,"""Capisco. ... Ora che lo dici, ho la sensazione che ottobre sia un punto di svolta in molte maniere, inclusa la stagione. Davvero l'opposto di aprile in Giappone. ... Capisco, potrebbe essere un buon punto per segnarlo."""
Ushiromiya Maria,"""Uu-! E sapete, le streghe tenevano una assemblea durante quel periodo, nel Sabbath. Le streghe ringraziavano gli spiriti che donavano benedizioni di prosperità, e li ricompensavano."""
Ushiromiya George,"""I costumi di Halloween imitavano gli ospiti che venivano dall'altra parte. {n}In altre parole, si potrebbe anche dire che vengono donati dolcetti per via dei sentimenti di gratitudine per il raccolto annuale."""
Ushiromiya Maria,"""Uu-! Proprio come ha detto George Onii-chan!"""
Ushiromiya Battler,"""Quindi Halloween è il momento in cui questo e l'altro mondo si intersecano? Quindi, in altre parole, è la possibilità più concreta per le streghe di interagire con gli spiriti provenienti da quel mondo. È questo quello che vuoi dire?"""
Ushiromiya Maria,"""Uu-!! Proprio come dice Battler!"""
Ushiromiya Maria,"""E sapete una cosa? Sapete una cosa?! Ottobre è il periodo in cui il potere delle streghe e dei demoni è al suo culmine! Kihihihihihihihi, sono sicura che Beatrice verrà!"""
Ushiromiya Maria,"""E poi, noi mangeremo marshmallow insieme, e lei porterà Maria nella Terra Dorata con lei! Canteremo canzoni magiche insieme, impareremo incantesimi insieme, impareremo come disegnare cerchi magici insieme! E poi, impareremo i segreti delle rune, e Maria diventerà una grande strega davvero, davvero presto!"""
Ushiromiya Eva,"""Oh cielo, non è meraviglioso? Non c'è niente di meglio per i bambini dell'avere dei sogni. A proposito, Rosa, quanti anni farà Maria quest'anno...?"""
Ushiromiya Rosa,"""M... Maria... ne ho abbastanza di questa storia!"""
Ushiromiya Kyrie,"""Non preoccupartene, Rosa-san. È un sogno che ha qualsiasi ragazza prima o poi."""
Ushiromiya Rosa,"""G-Grazie tante. ... Ma Maria ha già passato quell'età. ... Ehi, ti sto dicendo di smetterla!"""
,"Rosa rimproverò Maria, provando a farla stare zitta prima che la sua allegra discussione sulla magia nera le facesse guadagnare le risate dei parenti."
Ushiromiya Battler,"""Ehi... non è forse una gran bella storia su larga scala? ... A proposito, ma chi è Beatrice? ... Forse l'ho, umm, umm, già sentita prima..."""
,"Battler era stato via per sei anni, e si era completamente dimenticato della Leggenda della Strega di Rokkenjima."
,"Tuttavia, quando disse che non conosceva il nome di Beatrice, l'umore di Maria, che era stato così radioso fino a poco prima, diventò tetro in un istante."
,"Quando se ne accorse Battler si ricordò immediatamente che era il nome della strega di quell'isola, ma il danno era già stato fatto."
,"... Fino a quando l'umore di Maria non migliorò, lei continuò con molti episodi misteriosi e fantasiosi riguardanti la Strega Dorata..."
Ushiromiya Rosa,"""Ora basta, Maria. Grazie, Battler-kun, per aver assecondato la sua storia."
Ushiromiya Rosa,"... Kanon-kun, non hai lavoro da fare? Per favore, vai ora. Gohda-san, sembra che per il momento tutti vogliano poggiare i loro bagagli. Scusa, ma potresti portare tutti alla casa degli ospiti?"""
Gohda Toshiro,"""Certamente. ... Bene allora, tutti quanti, vi guiderò alla casa degli ospiti."""
Kanon,"""... Allora se mi volete scusare."""
,Gohda condusse i parenti e iniziarono a dirigersi alla casa degli ospiti.
,Dato che volevano sistemare i bagagli e fare un riposino non realizzarono che Rosa e Maria erano rimaste laggiù.
,"Dopo averli visti andare verso la casa degli ospiti, le caratteristiche di Rosa cambiarono all'improvviso."
,Lasciò andare la mano con cui stava stringendo per tutto il tempo il braccio di Maria.
,"... C'era un forte segno rosso lì, rendendo chiaro con quanta forza eccessiva lei stesse stringendo il sottile braccio di Maria."
,"Poi quella mano schiaffeggiò la testa di Maria, pizzicò il suo orecchio sinistro, e lo sollevò..."
Ushiromiya Rosa,"""Nonostante ti dica sempre di non parlare di streghe... non ti dico sempre che era la nostra promessa fatta insieme...?"""
Ushiromiya Maria,"""Mamma, ahia, Mamma, ahia... ahia ahia ahia..."""
Ushiromiya Rosa,"""Sei così chiassosa con quel ‘Halloween, Halloween’... una festa di streghe...? Cosa sono i Celti, cos'è la magia nera, ridicoli, no...? Hai nove anni, nove..."
Ushiromiya Rosa,"In treno, hai fatto tutto quel chiasso, così sono dovuta scendere e comprarti quel disgustoso marshmallow a forma di mostro che sembra che abbia vernice fluorescente sopra... eravamo persino in ritardo perché te l'ho comprato. Quanto ancora mi dovrai mettere in imbarazzo prima di essere soddisfatta...?!"""
,"Come Rosa imprecava, attorcigliò l'orecchio di Maria, come se lo volesse quasi strappare..."
,"Un espressione di dolore si diffuse sul volto di Maria che stava sulle punte dei piedi come se ne dipendesse la sua vita, provando ad alleggerire il dolore del suo orecchio che veniva tirato..."
,Rosa improvvisamente prese la caramella che Maria stava tenendo in mano.
,Poi lo gettò a terra e lo calpestò più e più volte.
,"Per Maria, si supponeva dovesse provare il suo ricordo di quel breve lasso di tempo quando la Madre le aveva comprato qualcosa di divertente..."
,"Ma la realtà era che lei vide sua Madre calpestarlo. ... Fu come se un marchio fosse stato spinto contro gli occhi di Maria, lasciando un segno indelebile..."
Ushiromiya Rosa,"""Cosa c'è con questa disgustosa caramella, disgustosa, disgustosa...!!"
Ushiromiya Rosa,"È questo quello che sei, è questo quello che sei!! Disgustosa, disgustosa, disgustosa!!!"""
,"Mentre lo diceva, colpì in continuazione la testa di Maria con il palmo della sua mano. ... Non colpì la faccia di Maria. Si sarebbe visto il segno rosso."
,"Maria chiuse forte gli occhi, sopportando pazientemente la violenza di sua Madre... no, non era proprio così."
Ushiromiya Maria,"""... Torna, Mamma, torna, Mamma... salvami, Mamma, salvami, Mamma... batti la strega malvagia..."""
,"Continuò a sopportare, mormorando ciò in continuazione..."
Ushiromiya Rosa,"""Non ti ho, forse detto, di smetterla, di dire, strega!! Perché tu, tu, tu!!!"""
,"Le spalle di Rosa si scossero mentre prendeva fiato, stanca dal colpire."
,"... Maria unì le sue mani, sopportandolo, sperando che sua ‘Madre’ tornasse in fretta..."
Ushiromiya Maria,"""... Mamma, Mamma... torna presto... salva Maria, Mamma... fai smettere la strega cattiva..."""
Ushiromiya Rosa,"""P... Perché non rimani lì per sempre a dirlo!! Puoi anche stare lì e basta, blaterando per sempre di streghe e Halloween!!"""
,"Dopo aver urlato quelle parole a Maria, Rosa si diresse verso la casa degli ospiti, lasciandosi dietro Maria."
,"... Maria, incapace persino di ricordare che era giusto piangere, continuò a fissare alla caramella di jack-o-lantern calpestata ormai irriconoscibile..."
Ushiromiya Eva,"""Oh, Rosa. Dov'eri andata?"""
Ushiromiya Rosa,"""Mi spiace. Le rose erano così belle, ho solo..."""
Ushiromiya Rudolf,"""Rosa, metti velocemente a posto i bagagli e vieni. Stiamo andando a salutare Aniki."""
Ushiromiya Hideyoshi,"""Hmm? Cos'è successo a Maria-chan? È ancora là nelle aiuole?"""
Ushiromiya Rosa,"""... Sì. Pare che ci fosse una rosa che le piaceva e ha detto che voleva cercarla e non mi ha ascoltato. Ho deciso di lasciarle fare per un po' quello che vuole."""
Ushiromiya Kyrie,"""... Noi a volte ci dimentichiamo che le ragazze hanno il loro proprio piccolo mondo. Qualche volta, dobbiamo rispettarlo, giusto?"""
Ushiromiya Rosa,"""... Esatto. ... Grazie per la tua preoccupazione, Kyrie Nee-san."""
Ushiromiya Rosa,"""... Gohda-san. Dov'è la nostra stanza?"""
Gohda Toshiro,"""Vi guiderò io, da questa parte. Permettetemi di portare il vostro bagaglio."""
Ushiromiya Rosa,"""Va bene, lo posso portare da sola, grazie."""
,"Rosa andò nella sua stanza, guidata da Gohda."
,Poi chiuse in un modo più o meno violento la porta e gettò il bagaglio sul letto.
Ushiromiya Rosa,"""... Mh"""
,Di fronte al letto... lei crollò sulle sue ginocchia... seppellendo la faccia nel letto.
,"Per un po', Rosa fece come per strappare le lenzuola con le unghie, singhiozzando continuamente..."
Kanon,"""... Maria-sama. ... Sta bene?"""
,"Kanon, che era stato nascosto dietro un cespuglio, apparve dopo aver visto Rosa andarsene."
Ushiromiya Maria,"""... Kihi... kihihihihihihihihihi... Sto bene. Kihihihihi."""
,"Maria rise in maniera spiacevole, ma per Kanon, che aveva visto l'intera scena, sembrava che stesse resistendo più che poteva..."
Kanon,"""È una persona orribile. Non riesco a credere che sia una Madre..."""
Ushiromiya Maria,"""... Non può essere evitato. Maria può sopportarlo. Maria sta proprio bene. Kihihihihihihihihihi..."""
,Kanon si chinò sulle ginocchia e prese la caramella calpestata.
,... Era tragico anche solo vedere quella scena.
,"Aveva pensato di toglierci la polvere e ridarlo a lei, ma non poté davvero farlo nelle condizioni in cui era."
,"Non seppe cosa fare, e incrociò gli occhi di Maria. ... No, non fu così. Maria stava guardando la caramella che Kanon aveva raccolto."
,"... In quel momento, il cuore di Maria era sicuramente la stessa cosa di quella caramella calpestata che era stata ridotta in poltiglia..."
,Kanon lo capì ma non sapeva cosa fare...
Kanon,"""Giusto... La scambierò con qualcosa che ho ricevuto prima."""
,"Kanon si ricordò che nella sua tasca vi era una caramella simile, ricevuta da Maria."
,Maria tese la mano.
,"... Kanon pensò che stesse cercando di prenderla, quindi tirò fuori la caramella, ma Maria non provò a prenderla."
,... Allora Kanon capì. ... Stava dicendo ‘Ridammela’.
,"... Non importava quanto rotta e calpestata era, la caramella era di Maria."
,... Sua Madre l'aveva comprata per lei.
,"Non importava quanto fosse malridotta, doveva essere proprio quella caramella... se solo potesse essere pulita togliendole la polvere..."
,... Kanon chinò la testa.
Kanon,"""... Io non posso fare nient'altro che toglierci la polvere. ... Mi spiace."""
,"Kanon le porse la caramella che lei voleva. Maria la prese, e parlò."
Ushiromiya Maria,"""... Grazie. Un umano non può fare nient'altro che togliere la polvere, ma una strega può farla tornare com'era. Sarà facile per Beatrice. Kihihihihihi."""
Kanon,"""... Maria-sama... lei conosce Beatrice... sama?"""
,"Non ci poteva essere nessuno nella famiglia Ushiromiya che non conoscesse il nome di Beatrice, con Battler come eccezione."
,"... Ma poco fa, Maria gliene aveva parlato con orgoglio. Parlò come se lei incontrasse Beatrice regolarmente."
,"L'interno del pugno sinistro di Kanon cominciò a fare male acutamente. {n}In passato, una strega chiamata Beatrice era apparsa, e aveva tentato lui e Shannon."
,"Lui aveva sempre provato a auto convincersi che fosse solo un brutto sogno. Tuttavia, Shannon insisteva nel dire che era di certo una vera strega."
,"E poi, quest'estate."
,... Il santuario del dio Shinto locale era stato colpito da un fulmine ed era scomparso nell'arco di una sola notte.
,"... Lui sapeva che era stata Shannon a rompere lo specchio. ... E si ricordò che, alla scomparsa della strega, quest'ultima aveva lasciato delle parole di addio, dicendo che alla fine sarebbe tornata in vita."
,"E poi... questa ragazza che non smetteva di avere fede in Beatrice, parlò come se l'avesse incontrata."
,... Kanon non riuscì a sopprimere quella sensazione di sventura nel suo animo.
,"Per un po', Maria rimase in silenzio, come se potesse vedere nel cuore di Kanon."
,... Quasi come se stesse aspettando che tornasse in vita un ricordo di Beatrice.
,"E poi, parlò, come se fosse così."
Ushiromiya Maria,"""Kihihihihi... lo sai, Maria è amica di Beatrice. Perché oggi non la incontriamo e giochiamo? Kihihihihihihihihi..."""
Kanon,"""G... Giochiamo?"""
Ushiromiya Maria,"""... Già. Giochiamo, d'accordo? Studiamo insieme la magia. Kihihihihihihihi..."""
,"... La faccia della strega, che Kanon aveva provato a credere un brutto sogno... iniziò lentamente a tornargli in mente..."
Ushiromiya Natsuhi,"""Nostro Padre ha detto che è estremamente impegnato con le sue ricerche. Sfortunatamente, ha detto che non potrà venire qui."""
Ushiromiya Rudolf,"""... Suvvia. Abbiamo tutti programmato questa conferenza nei nostri piani e siamo venuti fino a Rokkenjima durante la strapiena stagione autunnale. {n}Speravo che nostro Padre si comportasse in maniera più socievole."""
Ushiromiya Eva,"""Davvero. ... Dottor Nanjo. È davvero un problema delle sue ricerche e del suo umore? Non è che è costretto a letto, e incapace di alzarsi, vero?"""
Nanjo Terumasa,"""... Beh... chissà. Non c'è molto che posso dire..."""
,Nanjo guardò Natsuhi. Come se non potesse ignorare Natsuhi mentre lo diceva.
Ushiromiya Natsuhi,"""Nostro Padre sta prontamente riacquistando la sua salute. Definirlo costretto a letto è estremamente maleducato...!"""
Ushiromiya Eva,"""Ma lui ha solo tre mesi di vita, giusto? Normalmente, non vorrebbe forse dire che è deperito, incapace di alzarsi dal letto? Giusto, Dottor Nanjo?"""
Nanjo Terumasa,"""... Per un paziente normale, probabilmente sarebbe stato così. Ma Kinzo-san ha una straordinaria forza di volontà. ... Io potrei anche non essere in grado di avvicinarmi a lui, per paura di quella forza..."""
Ushiromiya Kyrie,"""Se ha così tante energie, possiamo perlomeno essere un po' rassicurati, giusto?"""
Ushiromiya Rudolf,"""... Anche se, visto che è così energico, vorrei venisse almeno a salutarci. ... Non è l'obiettivo della conferenza di famiglia venire e vedere il volto di nostro Padre? Ora non vedo il motivo per cui siamo venuti."""
Ushiromiya Krauss,"""Non dirlo. Se fosse qui, ti lamenteresti tutto il tempo di come non riusciresti a rilassarti. Non dovremmo festeggiare il fatto che tutti i fratelli si siano riuniti quest'anno, di spontanea volontà, e senza che manchi nessuno?"""
Ushiromiya Eva,"""Non l'abbiamo incontrato neanche alla riunione dell'anno scorso, giusto? {n}Mi chiedo come mai tu non capisca che i suoi figli, sangue del suo sangue, vogliano vederlo dopo due anni."""
Ushiromiya Natsuhi,"""... Se hai parole di saluto, posso dirgliele io da parte tua. Ed Eva-san. ... C'è qualcosa di cui devi discutere con nostro Padre oltre a salutarlo...?"""
Ushiromiya Eva,"""... nn. ... Dai, ma che dici, sheesh."""
Ushiromiya Hideyoshi,"""Lascia stare, Eva. Natsuhi-san, perdonaci. Eva è solo preoccupata per le condizioni della malattia di nostro Padre come figlia. Per favore capisci un po' i suoi sentimenti."""
Ushiromiya Krauss,"""Esatto. Non sei diventata rispettosa nei suoi confronti tutta d'un tratto ora che è stata annunciata la vita che gli rimane, Eva? ... Capisco, non è che io non possa capire quanto tu voglia vederlo. ... Hmph."""
Ushiromiya Eva,"""... Cosa stai cercando di dire?"""
Ushiromiya Rudolf,"""Smettila, Aneki. Perché non speriamo che il suo umore sia migliorato almeno per cena? ... E siamo appena arrivati. Prima, faremo una visita e incontreremo tutti. Possiamo anche gestire una conferenza di famiglia senza nostro Padre."
Ushiromiya Rudolf,"... No, ci sono un po' di cose di cui i fratelli non possono parlare senza prima aver formato una opinione comune, giusto? Giusto, Hideyoshi nii-san?"""
Ushiromiya Hideyoshi,"""Già! È come dice Rudolf-kun. ... Possiamo solo vederci faccia a faccia una volta l'anno. Dobbiamo usare questo tempo prezioso e parlare insieme tranquillamente."""
,Nonostante non fosse stato portato neanche il tè... erano tutti molto risoluti.
Ushiromiya Kyrie,"""Ma prima di ciò, mi chiedo se abbiamo abbastanza tempo libero per gustarci del tè nero, circondati dallo splendido arredamento del salotto..."""
,Le parole di Kyrie sembrano contenere un leggero avvertimento verso tutte le persone riunite lì.
,"Tutti capirono, e come si schiarirono la gola e raddrizzarono le loro cravatte l'atmosfera nella stanza tornò normale per un momento."
Shannon,"""... Scusatemi. Ho portato del tè."""
Ushiromiya Hideyoshi,"""Ehi, Shannon-chan. Continui a farti sempre più carina!"""
,"Shannon entrò nel salotto, spingendo il carrello."
,Tutti decisero per il momento di godersi del tè nero...
,Un aroma meraviglioso cominciò a diffondersi nel salotto.
,"Come chiunque poteva vedere, l'atmosfera tesa che c'era fino a poco prima che Shannon entrasse sembrava una bugia."
,"... Ovviamente, Shannon, che stava sistemando il tè, probabilmente non lo notò nemmeno."
,... Kyrie si comportò come se stesse ridendo dell'aspetto adulto di tutti.
,A Rudolf non piacque che Kyrie avesse preso l'iniziativa e parlato alla conferenza di famiglia.
,... Era il suo inutile orgoglio maschile.
,Probabilmente non voleva sembrare un uomo debole che prendeva consigli da sua moglie.
,"Lei lo capì, e fece del suo meglio nel trattenersi dal dire qualcosa che non fosse necessario."
,"Quindi si separò dal cerchio dei fratelli, che dall'esterno pareva non avesse estranei, e si gustò lentamente il suo tè vicino alla finestra."
Ushiromiya Kyrie,"""Oh, Rosa-san. Non dovevano esserci solo i fratelli...?"""
Ushiromiya Rosa,"""... Stai scherzando."""
Ushiromiya Kyrie,"""Scusa, non prenderla nel modo sbagliato. Sono solo scioccata da mio marito."""
,Sembrava che Rosa non fosse capace di andare d'accordo solo in apparenza.
,"... Loro erano venuti qua per giocare pesante e sporco, ognuno provando a rubare l'eredità."
,Forse per ora non voleva recitare una parte in quella cospirazione.
,... O forse era troppo inesperta per farlo.
Ushiromiya Kyrie,"""... Sembra che fuori il vento abbia iniziato a soffiare. ... Le piante stanno tutte venendo scosse."""
Ushiromiya Rosa,"""Probabilmente il tifone è già molto vicino. ... Mi chiedo se pioverà molto stanotte."""
Ushiromiya Kyrie,"""... Maria-chan è davvero cresciuta molto rispetto all'anno scorso."
Ushiromiya Rosa,"""... Sembra così...? Ancora non riesce a piegarsi i vestiti da sola."""
Ushiromiya Kyrie,"""Già. È perché ha una Madre così affezionata. I ragazzi crescono con un ricco animo."""
,Rosa rimase in silenzio. ... Forse non era sicura di quello che Kyrie volesse dire...
Ushiromiya Rosa,"""... Io... non sono qualificata ad essere una Madre. ... I figli non possono scegliere i loro genitori. Povera ragazza..."""
Ushiromiya Kyrie,"""Non vale forse anche al contrario? ... Anche un genitore non può scegliere che tipo di bambino nascerà."""
Ushiromiya Rosa,"""..."""
,Rosa si morse il suo labbro inferiore...
Ushiromiya Kyrie,"""Non è un problema di chi è la colpa. Non va forse tutto bene se la si controlla mentre cresce, vivendo insieme?"""
Ushiromiya Kyrie,"""Rosa-san, tu trascorri ogni giorno con Maria-chan, quindi probabilmente non ti accorgi dei più piccoli cambiamenti. Ma noi altri, che l'abbiamo rivista dopo un anno, riusciamo davvero a capire quanto sia cresciuta..."""
Ushiromiya Rosa,"""... Se dici sul serio, allora ti ringrazio molto."""
Shannon,"""Allora, vogliate scusarmi. Se c'è qualsiasi cosa che desiderate, non esitate a chiedere in qualsiasi momento."""
,Shannon si inchinò educatamente e lasciò la stanza.
,"Mentre Hideyoshi e Rudolf, che avevano un debole per le donne, la guardavano mentre se ne andava... l'atmosfera nella stanza cominciò a tornare quella che era prima della visita di Shannon."
Ushiromiya Eva,"""... Se Papà non potrà essere qui, allora, ci sono ancora delle cose su cui discutere. Giusto, Rudolf?"""
Ushiromiya Rudolf,"""Sì, esatto. ... Non siamo venuti qui solo per bere un po' di tè, giusto?"""
Ushiromiya Krauss,"""... Molto bene. Perché non ci parli di quell'argomento che non vedi l'ora di tirare fuori?"
Ushiromiya Kyrie,"""... Oh, oh. Quelle persone hanno una forte mentalità. Non hanno perso tempo per iniziare."""
Ushiromiya Rosa,"""Anche io dovrei stare con loro. ... Se non mi faccio valere, quelli presto si dimenticheranno che ci sono quattro parenti."""
Ushiromiya Kyrie,"""... È piuttosto difficile anche per te. ... Forse non ho prestato attenzione alle mie parole. Perdonami."""
Ushiromiya Rosa,"""No, non c'è problema. ... Io dovrei essere quella a scusarsi. In un rapporto come il nostro di Madre e figlia, si dovrebbe dialogare più spesso. O-gni volta che ci incontriamo, parliamo di qualcosa di strano..."""
Ushiromiya Kyrie,"""... E questo è colpa dell'atmosfera in questa villa. Una volta che respiriamo in quest'aria, tutti diveniamo tesi. ... Almeno una volta, vorrei bere una dolce, ricca tazza di tè con te, Rosa-san, mentre non partecipi a una conferenza di famiglia. C'è un negozio di caffè meraviglioso a Ginza, ed è uno dei miei preferiti. Lascia che ti inviti almeno una volta."""
Ushiromiya Rosa,"""Grazie, Kyrie-san. Sembra interessante..."""
Ushiromiya Kyrie,"""Oh, no. Il cielo si sta oscurando in fretta. Sembra quasi che le persone dentro questa stanza abbiano peggiorato il tempo. ... Ci sono già tuoni."
Ushiromiya Kyrie,"Oh? L'ultimo è caduto qui...?"""
Ushiromiya Rosa,"""... Huh?"""
,C'erano davvero piccole gocce di pioggia nella finestra del salotto. ... Sembrava che il tempo fosse peggiorato più velocemente del previsto.
,"... In quel momento, un fulmine silenzioso colpì la mente di Rosa, e si ricordò che sua figlia si trovava nel giardino di rose."
,"Una ragazza normale penserebbe di tornare a casa se il tempo peggiorasse. ... Ma Maria era diversa. A volte potrebbe sembrare testarda, e non si muoverebbe se la pioggia, o addirittura lance, cadessero dal cielo."
,"... Esatto, io... le ho detto, resta qui e continua a farlo, vero...?"
Ushiromiya Rosa,"""Oh... oh no...! Maria...!!"""
,Tutti quanti fissarono Rosa mentre si lasciava scappare un leggero grido.
Ushiromiya Krauss,"""... Cosa, cos'è successo?"""
Ushiromiya Rosa,"""M-Mi dispiace, sto uscendo un secondo. Torno subito!"""
Ushiromiya Rudolf,"""... Ma che, che le succede, veramente..."""
Ushiromiya Kyrie,"""Va tutto bene, no? Tornerà presto. ... Piuttosto, iniziamo? Il nostro argomento principale."""
Ushiromiya Eva,"""Giusto. Possiamo continuare a parlarne anche senza Rosa. Torniamo alla nostra discussione."""
Ushiromiya Kyrie,"""..."""
,Rosa si precipitò dall'entrata della villa verso il giardino di rose.
,"Quando aprì la porta, il vento che la percosse era troppo forte per essere definito una leggera brezza, e le fece capire che il tifone si stava avvicinando più velocemente di quanto avesse pensato."
,"Proprio come aveva detto Kyrie, il vento aveva mischiato a sé piccole gocce di pioggia. Ci fu anche un leggero rombo di tuono."
,... Avrebbe potuto iniziare a piovere in qualsiasi momento.
,Rosa si diresse al roseto. Si diresse nel luogo dove aveva rimproverato Maria poco prima.
,... Era quasi ora di pranzo.
,"Ai ragazzi era stato detto di tornare alla villa verso l'ora di pranzo, quindi probabilmente si trovavano nella casa degli ospiti, aspettando di essere chiamati."
,"... Anche se Maria non ci è andata, avranno sicuramente pensato che l'abbia portata con me alla villa, e non si saranno preoccupati granché."
,"... Dopotutto era sua Madre, perciò non c'era niente di cui preoccuparsi."
,"Io ero lì, e ho lasciato mia figlia in mezzo alla tempesta, tutta sola...!"
Ushiromiya Rosa,"""Mariaa!! Sei qui!! Se sei qui, rispondi!!"""
Ushiromiya Maria,"""... Uu-."""
,Era davvero come aveva pensato.
,"Stava ancora lì immobile... esattamente nella stessa posizione in cui era, nel luogo dove l'avevo rimproverata."
,"Stretta nella sua mano... c'era il dolcetto che le avevo comprato, e che poi avevo calpestato e distrutto."
,"Con la caramella stretta nella mano, lei stava in piedi mentre il vento le sferzava i capelli, dandole fastidio..."
Ushiromiya Rosa,"""Mi dispiace, mi dispiace!! Mi dispiace, Maria...!! Perdona la mamma...!"""
Ushiromiya Maria,"""... Uu-. Mamma, bentornata... Maria ha aspettato a lungo che tornasse la Mamma. ... La Mamma è stata sopraffatta dalla strega malvagia, ma Maria ha resistito, e ha aspettato che Mamma tornasse senza piangere..."""
Ushiromiya Rosa,"""... Maria... perdona la Mamma... perdona la Mamma..."""
Ushiromiya Maria,"""Mamma non è cattiva... è stata solo posseduta di nuovo da una strega cattiva... quindi sto bene. Ci tengo davvero alla Mamma. Ti voglio bene..."""
Ushiromiya Rosa,"""Whaaaaaaaaaaaaaa!! Mi dispiace, mi dispiace... la Mamma... ha perso contro la strega cattiva... perdonami..."""
,"Rosa poggiò il viso nel petto di Maria, piangendo e chiedendo perdono."
,... E di nuovo quelle lacrime caddero giù dopo chissà quante volte.
,"Se solo la luce accecante del sole avesse brillato su di loro, tutte le loro preoccupazioni sarebbero scomparse, e si sarebbero sentite capaci di cominciare una nuova vita."
,"... Tuttavia, ciò che le circondava era il maltempo che peggiorava. I forti venti si mischiavano fra loro mentre il suono dei tuoni rattristava l'ambiente."
,"Il suono di Maria che tirava su col naso fece pensare Rosa. ... Se è rimasta al freddo per troppo tempo, sicuramente si è presa un raffreddore."
Ushiromiya Rosa,"""... Quindi, Maria. Tra poco sarà ora di pranzo. Perché non torni alla villa con la Mamma."""
Ushiromiya Maria,"""Uu-. Non andare."""
Ushiromiya Rosa,"""P... Perché...?"""
,"Rosa pensò di aver già ricevuto il perdono di Maria, perciò non si sarebbe immaginata un rifiuto da parte della bambina."
,"Ma quell'espressione sul volto di Maria non sembrava quella di un bambino che disobbedisce alla Madre. ... Perciò Rosa non riuscì a capire come mai Maria volesse stare ancora lì, inutilmente, mentre il tempo peggiorava ulteriormente."
,Maria rispose a quella domanda...
Ushiromiya Maria,"""Beatrice. Arriverà molto presto. Perciò sto aspettando."""
Ushiromiya Rosa,"""... Maria..."""
,Rosa rimase senza parole e in silenzio.
,"... Dopo essersi sforzate così tanto per riconciliarsi. Scelse con cura le parole, cercando di convincere Maria a tornare alla villa con lei senza però rinnegare chiaramente la strega."
Ushiromiya Rosa,"""... Beatrice sta... arrivando?"""
Ushiromiya Maria,"""Uu-!"""
Ushiromiya Rosa,"""Davvero... allora perché invece di aspettarla qui non la aspettiamo nella villa? Se resti ancora fuori con questo vento, ti prenderai un raffreddore..."""
Ushiromiya Maria,"""Verrà! Beatrice verrà!!"
Ushiromiya Maria,"E quando lo farà, le darò un dolcetto. Le farò dolcetto o scherzetto! Le darò un lecca lecca a forma di zucca e dirò Happy Halloween!! Uu-!!"""
,"Maria estrasse dalla sua borsa un altro dolcetto, mugugnando uu-uu-."
,Rosa era sconcertata e non sapeva cosa fare dato che Maria aveva ripreso a disubbidirle...
,"In quell'istante, ci fu un improvviso e forte rombo di tuono."
,"Probabilmente era un segno. ... Il segno che la villa era stata confinata dalla tempesta, esiliata dal buonsenso e dalla realtà."
,"Infatti, da questo momento, qualsiasi uso del buonsenso si rivelerà inutile."
,"Il vento soffiò ancora più forte, e in mezzo alla tormenta dei petali di rose... apparve una figura, lasciando Rosa incapace di immaginare che quella fosse la realtà."
,"... No, era probabilmente, sicuramente... fantastica."
,Perché l'ombra di quella persona era...
Ushiromiya Maria,"""Beatrice!!"""
,Maria si precipitò dalla figura.
,"... Normalmente, Rosa avrebbe sgridato sua figlia se si precipitasse verso qualcuno che non ha mai visto o conosciuto."
,"... Ma Rosa se ne dimenticò, incapace di fare qualsiasi cosa se non stare lì, scioccata."
{f:5:Beatrice},"""... È passato molto tempo. Siete state bene?"""
Ushiromiya Maria,"""Uu-! Maria sta bene! Le streghe non prendono il raffreddore! Uu-!!"""
{f:5:Beatrice},"""*cackle*cackle*! Le streghe provocano raffreddori alle persone con gli incantesimi, ma quanto sarebbe stupido se loro stesse si ammalassero. {n}D'ora in avanti, dovrai fare del tuo meglio per non prenderti un raffreddore."""
,"Accarezzò la testa a Maria mentre diceva questo, sorridendo maliziosamente..."
,"Rosa non avrebbe potuto conoscere il nome della donna apparsa di fronte a Maria, che sembrava felice. ... Tuttavia, Maria l'aveva chiamata col suo nome sin dal primo momento che apparve."
,"Perciò, anche se Rosa non l'aveva mai incontrata, anche se non l'aveva chiamata per nome, Rosa fu capace di sapere il suo nome."
,"... Tuttavia, quel nome portava con sé un significato speciale a Rokkenjima e nella famiglia Ushiromiya."
,... Non è possibile che qualcosa di così stupido...!
Ushiromiya Maria,"""Beatrice! Happy Halloween! Guarda, l'ho comprato io! Ne do uno anche a Beatrice. Uu-!"""
{f:5:Beatrice},"""Hmm, Happy Halloween. Hoh, è per me? Veramente adorabile come questa unica luce, appartenente a un uomo perso nell'oblio del Purgatorio, incapace di andare al Paradiso o all'Inferno, sia rinato in questo dolcetto."""
{f:5:Beatrice},"""... Adesso, su quest'isola che è stata separata sia dal mondo degli umani che dei non umani, potrebbero non esserci più dolci adatti. *cackle*cackle*...!"""
{f:5:Beatrice},"""... Hm? Maria, cosa è successo a quello là?"""
,"La strega notò il dolcetto che Maria stava stringendo. ... Era il dolce di Maria, che Rosa aveva calpestato fino a ridurlo in questo stato pietoso."
Ushiromiya Maria,"""... Uu-. Calpestato e schiacciato. ... Beato può farlo tornare normale...?"""
,"Maria non aveva aggiunto che era stata sua Madre a calpestarlo. {n}Tuttavia, quando la strega vide il dolcetto, per qualche motivo, guardò Rosa e sorrise."
,"... Un brivido percorse la schiena di Rosa, come se avesse sentito che quello sguardo stava guardando dritto dentro di lei."
{f:5:Beatrice},"""Sarà facile. Dallo a me."""
Ushiromiya Maria,"""Uu-!"""
,Maria porse il dolce con entusiasmo.
,"... Rosa non poté far altro che guardare, confusa. ... Come avrebbe fatto questa persona ad ovviare al fatto che il dolce era stato orribilmente deformato e ad ingannare Maria...?"
,Maria sembrava credere che fosse possibile farlo tornare come nuovo.
,"... Fare ciò se non con un'autentica ""magia"" era impossibile...!"
{f:5:Beatrice},"""Oh cielo, è davvero conciato male, huh. ... Su, Maria. Chiudi gli occhi e cerca di ricordare."""
{f:5:Beatrice},"""Perché era davvero un dolce meraviglioso. Il dolce dei tuoi ricordi è sempre pieno e morbido. Dunque anche tu, chiudi gli occhi e cerca di ricordare. {n}Che tipo di dolce era in realtà {p:0:♪}"""
,"... Con quelle strane parole, pronunciate come se stesse cantando una canzone popolare inventata sul momento, la strega lanciò il dolce nell'aria."
,"Maria teneva gli occhi chiusi e ricordava, proprio come le aveva detto la strega. Che forma aveva in realtà quel dolce schiacciato?"
,"Così, solo Rosa vide quella scena."
,"Il dolce che era stato lanciato in aria... si dissolse in un colore dorato... no, non era proprio così. Quelle erano farfalle dorate."
,"Si dissolse in tantissime farfalle dorate... e queste iniziarono a raccogliersi attorno alla mano della strega, che era volta in alto verso il cielo."
,"E mentre lei faceva ciò... incredibilmente... il dolce tornò alla sua stupenda forma originale, proprio come quando era stato appena comprato..."
,Solo Rosa e la strega avevano osservato quella scena.
,"Incapace di comprendere quello che stava accadendo proprio davanti ai suoi occhi, Rosa restò a bocca aperta, dimenticando di chiuderla..."
{f:5:Beatrice},"""Ora puoi aprire i tuoi occhi. Puoi prenderlo. In questo modo, il tuo dolce è tornato normale."""
Ushiromiya Maria,"""Uu-!! Beatrice è sempre fantastica fantastica, kyakkya!!"""
Ushiromiya Rosa,"""..."""
,C'era un forte contrasto tra l'aspetto scioccato di Rosa e quello innocentemente gioioso di Maria.
,"... Era di questo che la strega stava ridendo? Un sorriso nacque sul volto di Beatrice, diverso da quello che aveva mostrato a Maria."
{f:5:Beatrice},"""... Il mio viso ti è familiare? Se mi fissi così insistentemente, potresti finire col farci un buco."""
Ushiromiya Rosa,"""Huh... ah, m-mi dispiace...!"""
,Rosa capiva molto bene il significato di quelle parole.
,... Rosa aveva riconosciuto il suo viso. ... L'aveva riconosciuto come quello del ritratto.
,"Ma, no aspettate... questa donna misteriosa era davvero...?!"
{f:5:Beatrice},"""... Maria. Ti darò questa in cambio di quel dolcetto."""
Ushiromiya Maria,"""Uu-...? Una lettera?"""
,"La strega tirò fuori dalla sua tasca una busta da lettera in stile occidentale e la diede a Maria. Tuttavia, quando Maria si apprestò ad aprirla, la strega la fermò."
{f:5:Beatrice},"""Non devi farlo. Presto verrà il momento in cui potrai aprirla, ma fino ad allora, non devi farlo per nessun motivo. Tienila con cura. Diventerà il tuo invito per la Terra Dorata."""
Ushiromiya Maria,"""La Terra Dorata!! Finalmente porta Maria lì!! Kyakkya! Kyakkya!!"""
{f:5:Beatrice},"""Prendila e tienila con cura. Non devi mostrarla a nessuno."""
Ushiromiya Maria,"""Uu-! Prometto! Manterrò di sicuro una promessa fatta ad una strega!"""
{f:5:Beatrice},"""... E questa è per te."""
Ushiromiya Rosa,"""eh...? P... Per me...?!"""
,Probabilmente non aveva immaginato che la strega avrebbe parlato anche a lei.
,"Rosa fu sorpresa da una seconda busta in stile occidentale, che le stava venendo porta."
,Ricordava di aver visto quella busta occidentale.
,"... Sbagliare era impossibile. Era una delle buste speciali di Kinzo, usate quando scriveva di suo pugno, e portava su di sé lo stemma della famiglia Ushiromiya."
,"Inoltre, era sigillata con della ceralacca rossa... e ancora, questa aveva il segno che probabilmente era stato fatto con l'anello del capofamiglia."
,"In altre parole, senza nemmeno chiedere cose vi fosse scritto all'interno... questa donna, che Maria aveva chiamato Beatrice era così fidata che le era stata delegata una lettera personale dell'attuale capofamiglia...!"
{f:5:Beatrice},"""Avrebbe potuto essere uno qualsiasi dei quattro fratelli. Tuttavia, il fatto che ti abbia incontrata qui significa probabilmente che sei stata scelta dalla roulette di Kinzo."
{f:5:Beatrice},"... In tal caso, prendila. Poi a cena, quando tutti i fratelli sono riuniti, leggine il contenuto ad alta voce."""
Ushiromiya Rosa,"""... Cos'hai detto?..."""
,Lo sguardo di Rosa si spostò più volte dal viso della strega alla lettera che le veniva porta.
,"Oggi aveva luogo la conferenza di famiglia, e il maggior argomento di discussione era il problema dell'eredità. ... Per questo, lei si era unita ad Eva e Rudolf, e insieme avevano pianificato di imporre a Krauss una certa condizione per potergli estorcere diverse centinaia di milioni di yen in contanti."
,Era come se la strega sapesse già tutto ciò. ... E cosa ha intenzione di annunciarci quando tutti i fratelli saranno riuniti?
,Con una busta da lettera personale che nessuno eccetto il capofamiglia degli Ushiromiya può usare...!
{f:5:Beatrice},"""... Maria, il tempo sta peggiorando. Torna alla casa degli ospiti e aspetta il pranzo."
{f:5:Beatrice},"... E Rosa, incontriamoci più tardi. Lascia che mi presenti in quel luogo. ... *cackle*cackle*cackle*."""
,"La strega le aveva dato le spalle, ridendo. ... E poi si era avviata verso la villa con un'aria composta."
,"Mentre rispondeva energeticamente e la guardava andare via, Maria iniziò a correre verso la casa degli ospiti, lasciando Rosa dov'era."
,... Come se avesse voluto informare i suoi cugini di quanto era stata fortunata ad incontrare la strega il prima possibile.
,"Infine, Rosa rimase sola nel giardino delle rose mentre i venti si facevano più forti... incapace di fare qualsiasi cosa tranne che pregare che ciò che era appena accaduto fosse solo un sogno ad occhi aperti..."
,Quando la strega varcò l'ingresso... si poteva scorgere Genji lì. Genji accolse con un rispettoso inchino l' ‘ospite’ che si avvicinava...
Ronoue Genji,"""Stavo aspettando. ... Beatrice-sama."""
{f:5:Beatrice},"""... Ne è passato di tempo, Genji. ... Hmph. Sei invecchiato."""
Ronoue Genji,"""... Non importa quanto invecchi, un mobile continuerà a fare il suo lavoro di mobile, fino alla fine."""
{f:5:Beatrice},"""... Ricordo come la moglie di quell'uomo fosse gelosa di te. ... Kinzo sta bene?"""
Ronoue Genji,"""È in ottima forma."""
{f:5:Beatrice},"""... Hmph. *cackle*cackle*cackle*cackle*!"""
,Probabilmente la strega rise poiché sapeva che lo stesso medico personale di Kinzo aveva annunciato che gli restava poco da vivere.
,"... Tuttavia, guardando Kinzo, la sua forza di volontà, che rendeva difficile immaginare che gli restasse così poco da vivere, avrebbe potuto dare l'idea che fosse in salute."
,... Forse la strega rideva di questo.
{f:5:Beatrice},"""Dunque andiamo pure a salutarlo. Sarà piacevole lanciarsi insulti a vicenda dopo trent'anni."""
,"La strega cominciò a camminare mentre sorrideva, lasciando Genji indietro. ... La sua andatura era come quella di un membro della famiglia che conosce bene l'interno della villa."
,"Genji la seguì, come se fosse un suo servitore."
,"In quel momento, Kyrie uscì dal salotto. ... Probabilmente era uscita per ritoccarsi il trucco, o qualcosa del genere."
,"E quando vide Genji che seguiva una strega, fu sorpresa, anche se la sua espressione rimase immutata."
,"C'era un'ospite per Kinzo, la cui vita era al termine, il giorno della conferenza di famiglia quando si sarebbe deciso il fato dell'eredità... e per di più, questa persona era così in confidenza con lui che Genji la stava seguendo."
,... Kyrie capì immediatamente che questa persona che non aveva mai incontrato prima d'ora era molto importante.
,"Gli occhi di Kyrie e della strega si incontrarono. ... Realizzando che fingere di non essersene accorta sarebbe stato scortese, salutò la strega."
Ushiromiya Kyrie,"""... Piacere di conoscerla."""
{f:5:Beatrice},"""Tu sei la seconda moglie di Rudolf, sì?"""
Ronoue Genji,"""Esattamente. Questa è Kyrie-sama, l'attuale moglie di Rudolf-sama."""
,"Da questa conversazione, Kyrie intuì che si trattava di un'ospite di alto rango, anche tra i membri della famiglia Ushiromiya."
,"... E, il fatto che questa fosse un'ospite di tale livello... assieme al volto del ritratto nell'ingresso che lei possedeva... fecero spalancare gli occhi di Kyrie in un istante..."
Ushiromiya Kyrie,"""... Piacere di conoscerla. Il mio nome è Kyrie. Mi domando se questo sia il nostro primo incontro. Se ci siamo presentate in precedenza, mi scuso per aver dimenticato il suo nome."""
{f:5:Beatrice},"""... Anche se hai già una vaga idea, osi chiedere il mio nome?"""
Ushiromiya Kyrie,"""..."""
,"Kyrie aveva pensato di presentarsi in modo umile e socievole. La sua espressione si oscurò un poco, dopo quella risposta apertamente aggressiva."
,"... Ad ogni modo, sembrava che questa non fosse una persona che avrebbe potuto imparare ad apprezzare."
,"... Ma se l'idea di Kyrie era giusta... questa ""strega"" probabilmente possedeva una chiave significante per ciò che suo marito desiderava, e qualcosa che avrebbe senz'altro influenzato la conferenza quella notte..."
,"Così, senza risponderle per le rime, Kyrie non fece altro che guardarla in silenzio mentre saliva le scale per il secondo piano, con Genji che la seguiva."
,"Poi quando qualcuno sfiorò la sua spalla da dietro, trasalì quasi al punto di soffocare."
,Si trattava di Natsuhi...
Ushiromiya Natsuhi,"""... Kyrie-san. Dunque, eri qui. Come ti senti...?"""
Ushiromiya Kyrie,"""M-Mi spiace. ... È solo che ero rimasta affascinata dal ritratto della strega."""
Ushiromiya Natsuhi,"""... La Strega Dorata, Beatrice, eh? Senza l'oro che lei ha donato, la rinascita della famiglia Ushiromiya in quello che è oggi non sarebbe potuta accadere, o qualcosa di simile. ... Proprio da Papà, una storia fantastica."""
,"Natsuhi parlava in maniera del tutto ordinaria. ... Parlava dal punto di vista che l'idea di una strega sia semplicemente sciocca, e che dopotutto, non si trattava d'altro che degli sproloqui di Kinzo."
,"... Ciononostante, per qualche motivo, qualcosa non tornava a Kyrie adesso."
,"Attimi fa, lei stessa aveva visto la Strega Dorata entrare dall'ingresso e salire le scale."
,"Quindi sembrava quasi che il discorso di Natsuhi volesse indurla a non accettare che la strega esistesse, oppure che la stesse portando a pensare che non potesse esistere..."
Ushiromiya Kyrie,"""... Scusami. Credo di avere un po' di mal di testa. ... Penso che riposerò per un po'."""
Ushiromiya Natsuhi,"""Oh, davvero...? Allora ho un rimedio efficace contro il mal di testa. Permettimi di preparartelo..."""
,Il corridoio davanti allo studio di Kinzo era ricco dell'odore di dolce veleno tipico di quel liquore verde...
,"Genji, che vi era completamente abituato, non fece nemmeno una smorfia. {n}E nemmeno la Strega Dorata."
{f:5:Beatrice},"""... Per quanto tempo è rimasto qui dentro senza lasciare la stanza?"""
Ronoue Genji,"""Credo che siano già trascorsi diversi anni."""
{f:5:Beatrice},"""... Voleva rendermi un uccello in gabbia così disperatamente? Che pena. {n}Ora tu, la persona che nutriva quel desiderio, sei l'uccello in gabbia. ... Non sei forse il fantasma dello studio? ... Che uomo miserabile, non ti accorgi nemmeno di questo."""
Ronoue Genji,"""... Probabilmente continuerà la sua ricerca fino al giorno in cui potrà incontrarti di nuovo, anche quando sarà letteralmente divenuto un fantasma."""
{f:5:Beatrice},"""È amore o follia o un'illusione? ... Se queste cose verranno sufficientemente sviluppate, diventeranno magia? ... Che triste mago sei."""
,La strega afferrò la maniglia della porta per lo studio.
,"... Quando lo fece, ci fu un rumore come di carne che si squarcia e brucia."
,... Era il rumore della maniglia che stava letteralmente bruciando la mano della strega.
Ronoue Genji,"""... Beatrice-sama..."""
{f:5:Beatrice},"""Cos'è questo. ... Un repellente contro la magia! ... Dunque quell'uomo non può andare avanti senza appoggiarsi ad una cosa del genere...?"""
Ronoue Genji,"""... Ho sentito che questa porta può arrecarle dolore, Beatrice-sama. {n}Devo aprirla...?"""
{f:5:Beatrice},"""No... va bene così. Se lui vince, sarò un uccello in gabbia per tutta l'eternità. ... Se lui perde, resterà solo la vita di uno zimbello, la vita di un miserabile mago che è impazzito per amore e ha perso ogni cosa."""
{f:5:Beatrice},"""... A questo punto, Kinzo e persino io non siamo altro che pezzi posizionati sulla scacchiera. ... Tutto ciò che resta è aspettare che la roulette decida chi vince e chi perde. ... Fino a che la roulette non mostrerà il suo verdetto, non c'è bisogno che io raggiunga Kinzo."""
,"La strega guardò la propria mano, che, pur essendo orribilmente bruciata, stava iniziando a guarire poco a poco."
{f:5:Beatrice},"""... Il repellente contro la magia potrebbe essere qui per questa ragione. ... Hmph. ... Capisco, anche questo merita rispetto. ... Ora, tutto è stato predisposto sulla scacchiera di Kinzo."""
{f:5:Beatrice},"""Mi piace, Kinzo. Permettimi di divertirmi in questo gioco con te. ... Permettimi di divertirmi mentre l'ultima scommessa del vecchio mago che si innamorò di me e sacrificò tutto fallisce...!!"""
