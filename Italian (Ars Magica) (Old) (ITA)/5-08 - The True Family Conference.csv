Speaker,Italian (Ars Magica) (Old) (ITA)
,... Battler non fece niente a parte guardare fuori dalla finestra.
,Il litigio tra i parenti continuava senza fine...
,"All'inizio, si erano riuniti intorno allo studio."
,"Tuttavia, non importa quanto bussassero, il padrone dello studio non rispose neanche una volta."
,"Eva e molti altri dissero che avrebbero dovuto aprire la porta con la seconda chiave, quella che aveva Genji."
,"Però, con un lampo di genio, Natsuhi disse che Kinzo era stato particolarmente di malumore e riprese la chiave che aveva prima dato a Genji, significando che ora aveva entrambe le chiavi. Lei sosteneva che questa era la ragione per cui non potevano aprire la porta."
,"Dopo aver promesso di lasciare che incontrassero Kinzo domani mattina a tutti i costi, finalmente ritornarono alla sala da pranzo."
,"Ma, ovviamente, la discussione continuò anche dopo che erano ritornati alla sala da pranzo."
,"Il gruppo di Eva voleva un sacco di denaro presto, e stavano cercando di minacciare Krauss in qualche modo e farlo pagare."
,"... Apparentemente, la risoluzione di Battler dell'epigrafe minacciava la posizione di Krauss come prossimo capofamiglia, che diede agli altri un enorme vantaggio."
,"Dall'altra parte, Krauss e Natsuhi basarono la loro opinione sul pretesto che non era mai stato specificato che la possessione dell'oro sarebbe stata data alla persona che avrebbe risolto l'epigrafe."
,"Non era oro nascosto, ma soltanto la scorta di Kinzo, ed era ancora proprietà di Kinzo, che significava che sarebbe stato distribuito solo dopo la morte di Kinzo insieme al resto della sua eredità."
,"Dopo aver detto ciò, il gruppo di Eva iniziò di nuovo a domandare se gli fosse concesso di vedere Kinzo."
,... Probabilmente era stato ovvio dall'inizio. Quel litigio tra fratelli poteva essere risolto solo da Kinzo...
,"Era ovvio che questo confronto era tra il gruppo di Eva, che voleva del denaro velocemente, e Krauss, che stava nascondendo la sua mancanza di fondi ma non necessitava di soldi subito."
,"Mentre ascoltava vagamente questo scambio... Battler era meravigliato di come, nonostante le loro usuali arie da ricchi, erano sorprendentemente in debito profondo..."
Ushiromiya Krauss,"""Non l'avevate già detto poco fa? Basta così, facciamo una pausa. Stiamo tutti ripetendo le stesse cose più e più volte."""
,"Secondo l'orologio, erano circa le 24:00."
,Era certamente un momento perfetto per una pausa.
,L'atmosfera si rilassò un pochino...
Ushiromiya Hideyoshi,"""Concordo. Sarebbe bene per entrambe le parti prendere una boccata d'aria. ... Allora, perché non prendiamo nota per il resto. Ne ho abbastanza di litigare su qualcosa che era o non era stata detta."""
Ushiromiya Eva,"""Seriamente. Non possiamo veramente agire senza una nota sull'andamento, non quando Nii-san può negare così facilmente qualcosa che ha detto prima che le parole inizino a rimbalzare contro i muri."""
Ushiromiya Kyrie,"""Con una nota scritta, solo scriverla sarebbe un fastidio, e sarebbe aperta alla falsificazione."""
Ushiromiya Rudolf,"""Giusto. ... Fratello, vuoi far partire questo?"""
Ushiromiya Krauss,"""Un registratore, vero? ... Capisco. In questo modo, possiamo tenere una registrazione senza scriverla, e la falsificazione sarà impossibile. È leale per entrambe le parti."""
Ushiromiya Natsuhi,"""Accertati di non combinare disastri...! Quelli sono le preziose cassette di Papà!"""
,Il dignitoso registratore aveva un senso di pesantezza che combaciava con questa maestosa sala da pranzo perfettamente.
,"Nelle piacevoli mattine domenicali, a volte veniva usato per ascoltare famose cassette o registrazioni."
,"Tuttavia, proprio ora, era il più neutrale e imparziale custode delle registrazioni della conferenza in giro..."
,"Rudolf pescò a caso tra le cassette, cercando un nastro vuoto."
,"E ogni volta che trovava una cassetta contenente musica ‘sofisticata’, avrebbe ridacchiato a quanto fosse pomposa."
Ronoue Genji,"""Perdonatemi. ... Avete chiamato?"""
Ushiromiya Rosa,"""Stiamo facendo una pausa. Scusa, ma potresti prepararci qualcosa da bere? {n}E anche qualche biscotto non sarebbe male."""
Ronoue Genji,"""Certamente. Li preparerò subito..."""
Ushiromiya Rosa,"""In più... scusa. Hai qualche medicina per il raffreddore? Mi sto sentendo un po' febbrile."""
Ushiromiya Krauss,"""Allora non sforzarti. Vai a dormire."""
Ushiromiya Eva,"""Se te la senti veramente, perché non riposarti, Rosa? Anche se io non me ne andrei da una conferenza talmente importante a causa di un semplice raffreddore."""
Ushiromiya Krauss,"""Davvero? Permettete anche a me di riposare un po'. Natsuhi, perché non ci riposiamo un po' anche noi?"""
Ushiromiya Natsuhi,"""... Sì, caro."""
,"Sentendo che aveva in mente una qualche riunione strategica, Natsuhi si alzò."
,"... E anche se non fosse stato così, voleva uscire dalla stanza così disperatamente anche solo per un momento che avrebbe accettato qualsiasi scusa."
,Krauss e Natsuhi lasciarono la sala da pranzo... e la tensione nella stanza si rilassò veramente.
Ushiromiya Battler,"""... *sigh*."""
Ushiromiya Kyrie,"""Stai andando benissimo, Battler-kun. ... Immagino che ti senta orribile. Pensalo come una parte del crescere e accettalo e basta."""
Ushiromiya Battler,"""Per quanto tempo dovrei stare seduto qui senza fare nulla?"""
Ushiromiya Kyrie,"""... Chi lo sa. Dopotutto, sei come il nostro santuario portatile. ... Assonnato?"""
Ushiromiya Battler,"""Circa quanto ad una classica lezione a scuola."""
Ushiromiya Kyrie,"""Comunque sono abbastanza sicura che Papà non si farà vedere stanotte in ogni caso. Quando Krauss Nii-san e gli altri torneranno, dirò loro che potremmo anche lasciarti andare."""
Ushiromiya Battler,"""... Conto su di te."""
,*knock*knock*.
,Si sentì un leggero bussare e il debole suono di porcellane tintinnanti tra di loro.
Shannon,"""Scusateci..."""
Kanon,"""Abbiamo portato il tè."""
,Shannon e Kanon erano venuti con un carrello.
,Il piacevole odore di tè nero ebbe l'effetto di alleviare un po' di tensione.
Ushiromiya Rudolf,"""... Ehi. L'avete saputo?"""
Shannon,"""Di cosa sta parlando...?"""
Kanon,"""... Non abbiamo saputo niente."""
Ushiromiya Eva,"""Smettila, Rudolf. Non c'è motivo di dirglielo."""
Kanon,"""... Noi siamo mobili, quindi non abbiamo interesse nella conferenza di famiglia."""
Ushiromiya Eva,"""Capisco. Una saggia risposta."""
Ushiromiya Rosa,"""... Avete il turno di mezzanotte? Deve essere dura."""
Shannon,"""È il nostro lavoro. ... Saremmo felici di ricevere i vostri ordini."""
Ushiromiya Hideyoshi,"""Potrebbe essere. Sarebbe ancora più noioso sedersi svegli e non fare niente. Quando ero ancora ai gradini bassi, una volta lavorai come custode di un magazzino. Anche se stai solo sveglio, è sempre abbastanza dura...! Subito dopo la guerra, avevi ladri ovunque. In più non potevi fidarti della polizia allora, quindi era un periodo abbastanza pericoloso...!"""
,Hideyoshi era particolarmente orgoglioso di come aveva iniziato con niente a costruire attività deviando illegalmente beni dall'esercito americano.
,"Una volta che l'argomento era spuntato fuori, Hideyoshi tendeva ad essere abbastanza loquace."
,I parenti che lo sapevano erano veramente sollevati nel vedere che era apparso un perfetto sacrificio.
Ushiromiya Hideyoshi,"""Se venivi scoperto, eri in grossi guai! Quegli Americandy sono persone spaventose! La loro forza è su un altro livello per tutta quella carne che mangiano. Se vieni catturato, finirebbe con loro che ti sparano o {p:0:＜}death by hanging{p:0:＞}!"
Ushiromiya Hideyoshi,"Afferrato? {p:0:＜}Death by hanging{p:0:＞}! Oh sì, e dopo, capii. È tutto per la carne! {n}I Giapponesi devono mangiare più carne! Ed ecco quando ebbi la rivelazione che avevo bisogno di iniziare un'impresa per vincere gli stomaci delle persone!"""
Shannon,"""C... Capisco... quello d-deve essere stato un compito abbastanza difficile..."""
Ushiromiya Eva,"""Smettila, caro. Non importa quanto dici alle persone nate dopo la guerra, non capiranno mai quanto abbiamo sofferto allora."""
Ushiromiya Hideyoshi,"""Oops, sembra che la mia cattiva abitudine sia saltata fuori di nuovo...! {n}Mi dispiace, mi dispiace! Wahahahahaha!"""
Ushiromiya Rosa,"""Anche voi due dovreste prendere del tè. Penso che potrebbe essere utile per voi usare la vostra bocca ogni tanto e imparare di più sul tè che state preparando."""
Kanon,"""... No, staremo bene. Non c'è nessun bisogno di essere preoccupati per noi..."""
Ushiromiya Battler,"""State con noi per un po'. Essere circondato da soli adulti mi fa sentire come se stessi per soffocare."""
Ushiromiya Rudolf,"""Sentito? Quello è un ordine da Battler-sama, successore al capofamiglia! Sedetevi laggiù e prendete un po' di tè con noi. Allora potete parlare di eventi recenti, i vostri hobby, show televisivi che state guardando e qualsiasi altra cosa che è popolare tra i giovani d'oggi. Potremmo imparare un sacco di cose."""
Ushiromiya Kyrie,"""*giggle*. Un'idea brillante. Avanti, sedetevi anche voi. E perché non diventate sacrifici per noi ora che desideriamo fortemente qualcosa di cui parlare."""
Ushiromiya Hideyoshi,"""Wahahahahahaha. È vero. Pensavo che sarebbe stato carino parlare con qualche giovane ragazzo, ma quello sarà abbastanza difficile quando sono troppo vecchio anche per andare a un club di cabaret."""
Ushiromiya Eva,"""... Per quanto tempo pensate di stare lì in piedi? Rudolf vi ha detto di sedervi. Sedetevi. ... Vi do anch'io il permesso."""
,"Dopo aver ottenuto il permesso di Eva, Shannon e Kanon si guardarono a vicenda e finalmente obbedirono, nervosamente."
,"Per un po', i due vennero riempiti di domande e diventarono i giocattoli dei parenti..."
,"In quel momento, *knock*knock*... si sentì un riservato bussare."
,"Tutti i domestici tendevano a bussare in quella maniera, quindi nessuno notò niente di strano."
,"Tuttavia, Shannon e Kanon si girarono con sorpresa sui loro volti."
,"... I domestici oggi qui includevano loro due, Genji, Kumasawa, e Gohda."
,Gohda aveva il turno di mezzanotte alla casa degli ospiti. Kumasawa era andata a letto in una stanza che avanzava nella casa degli ospiti.
,Loro erano lì... quindi Genji era l'unica persona rimasta... ma sapevano molto bene che Genji non avrebbe bussato in quel modo...
Ushiromiya Rudolf,"""... Chi è? Non è chiuso. Entra e basta."""
,Neanche Rudolf riconobbe la bussata.
,"Quando chiese ‘Chi è?’, parve chiaro che nessuno avrebbe potuto dire di chi era quel colpo..."
,"Dopodiché, lo stesso *knock*knock* si ripetè di nuovo."
,... Potrebbe essere che qualcuno aveva le mani occupate... e stava chiedendo che la porta fosse aperta per lui...?
,"Mentre una lieve sensazione di stranezza iniziò a circondare la sala, si sentì il suono del grande orologio nell'entrata."
,Era un segno che il 4 ottobre era finito e il 5 ottobre era iniziato...
,Torniamo un po' indietro nel tempo.
,"In questo momento, Krauss e Natsuhi erano molto lontano, in un corridoio deserto al primo piano..."
Ushiromiya Krauss,"""... Quindi, non abbiamo più altre opzioni."""
Ushiromiya Natsuhi,"""Sì... la stessa mossa probabilmente non ci durerà per tutto il giorno di domani. ... Se esitiamo ulteriormente, c'è una possibilità che Eva-san e gli altri sosterranno che abbiamo rinchiuso Papà e chiameranno la polizia. {n}Questo è... il massimo che possiamo fare."""
Ushiromiya Krauss,"""..."""
Ushiromiya Natsuhi,"""... Battler-kun che trova l'oro... era totalmente inaspettato. Se non fosse successo, avrei pensato a un piano che avrebbe fatto in modo di farci uscire da qui in qualche modo..."""
Ushiromiya Krauss,"""... Hmph. Questo succede sempre quando scommetto su qualcosa. ... Qualcosa di inaspettato capita sempre, e qualcosa che sarebbe dovuta essere un'assoluta certezza si incasina tutta."""
Ushiromiya Natsuhi,"""... Disponiamo la stanza di nostro Padre in modo che sia vuota iniziando da domani mattina. Pianifichiamolo con Genji e facciamogli dire che lo ha visto dirigersi nella foresta di mattina presto."""
Ushiromiya Krauss,"""Dubito che Eva e gli altri accetteranno semplicemente una tale scomparsa..."""
Ushiromiya Natsuhi,"""Ne sono pienamente consapevole. Tuttavia, non abbiamo altre opzioni...!"""
Ushiromiya Krauss,"""Se facciamo una cosa del genere... Eva e gli altri senza dubbio faranno storie dicendo che le nostre azioni erano sospette. Non sono preoccupati delle apparenze fino a quando possono estorcerci dei soldi. ... Potrebbe finire in qualche strana rivista e causare seri danni alla fiducia posta in me."""
Ushiromiya Natsuhi,"""Possiamo convivere con dei danni, giusto...?! Se in qualsiasi caso il segreto di Papà viene scoperto, non ne usciremo solo con dei danni...!!"""
Ushiromiya Krauss,"""Non c'è niente di sbagliato nel persistere fino all'ultimo secondo domani. {n}Se riusciamo a farcela senza pericolo, non dovremo perdere niente. Non c'è bisogno di diventare impazienti e usare quell'asso nella manica...!"""
Ushiromiya Natsuhi,"""Vuoi aspettare fino a dopo che avranno iniziato ad arrampicarsi sugli specchi su come abbiamo rinchiuso Papà, e allora dire che si è perso? In quel modo si provocherà molto più sospetto...!!"""
Ushiromiya Krauss,"""... Nnnn..."""
Ushiromiya Natsuhi,"""... Mettiamo... nostro Padre a dormire adesso... andare oltre... sarebbe impossibile..."""
Ushiromiya Krauss,"""Calmati. Sei solo stata intrappolata nella tossina di Eva e degli altri e hai perso la tua compostezza. ... Esistono solo due chiavi che possono permettere a chiunque di entrare in quello studio! E tu le hai entrambe proprio qui. Questo significa che nessuno può entrare. Quella porta è di un materiale molto speciale. Non importa che tipo di strumento tirino fuori dal capannone, non si muoverà neanche."""
Ushiromiya Natsuhi,"""Non è un problema fisico come quello...!"""
Ushiromiya Krauss,"""Per favore, non essere frettolosa, e calmati. In ogni caso, puoi fingere di aver preso una febbre e stare a letto. Nel frattempo, io supererò tutto questo per te."""
Ushiromiya Natsuhi,"""... Non posso lasciare tutto a te...! Anch'io lotterò fino alla fine...!"""
,Quando Natsuhi non poté più trattenere le lacrime causate dalle sue forti emozioni... Krauss la strinse gentilmente.
,... Quanto tempo è stato dall'ultima volta in cui ha sentito calore dalla compassione di suo marito...
Ushiromiya Krauss,"""Il tuo mal di testa... deve essere orribile, vero? È sempre così quando corrughi la tua fronte in quel modo."""
Ushiromiya Natsuhi,"""... Caro..."""
,Le era venuto da pensare che suo marito non avesse mai potuto indovinare il modo in cui si sentiva.
,Ma... quando si arrivava a momenti come questo...
Ushiromiya Krauss,"""... Aspettiamo l'ultimo momento prima di usare la nostra carta vincente della scomparsa. È come una spada di ultima risorsa custodita gelosamente. È meglio quando rimane nel fodero. La cosa importante è essere pronti a tirarla fuori in qualsiasi momento, giusto...?"""
Ushiromiya Natsuhi,"""Io... capisco..."""
Ushiromiya Krauss,"""Mi lascerai occupare di quell'asso nella manica? ... Ovviamente, all'ultimo momento, mi prenderò tutta la responsabilità. ... Non lascerò che tu e Jessica veniate coinvolte."""
Ushiromiya Natsuhi,"""Che cosa... vuoi dire con questo...?!"""
Ushiromiya Krauss,"""Quando la famiglia Ushiromiya sarà distrutta, è sufficiente che solamente io venga coinvolto nel crollo. ... Quando passerà il tifone, assicuriamoci di essere pronti a divorziare. Firmerò io i documenti e te li farò avere. ... Ho segretamente messo da parte dei beni a tuo nome. Se ci aggiungete l'indennizzo, dovrebbe essere sufficiente per te e Jessica per vivere senza alcun problema."""
Ushiromiya Natsuhi,"""No!! Ushiromiya Natsuhi è il nome che sarà inciso sulla mia lapide...! Ti prego di permettermi di stare al tuo fianco fino alla fine...! Anche se dovesse finire con te come ultimo capofamiglia Ushiromiya... ti prego di lasciare che Natsuhi... sia il nome della moglie dell'ultimo capofamiglia... tua moglie..."""
,... L'esistenza di Krauss era basata esclusivamente sulla fiducia e del potere delle sue attività come consulente finanziario.
,"Se una di esse si indebolisse, non rimarrebbe niente."
,"Se venisse usato l'asso vincente della scomparsa di Kinzo, loro avrebbero perso uno di quei due supporti essenziali."
,... Era come offrire il braccio destro al posto di essere decapitati.
,"Probabilmente era meglio di avere tagliata la testa, ma si potrebbe comunque morire per l'emorragia, e anche nella possibilità che tu sopravviva, dovresti sopportare una ferita che non può guarire per il resto della tua vita..."
,Krauss era preparato persino alla morte...
,Natsuhi l'aveva capito... affondò il suo volto nel petto di Krauss... e pianse...
Ronoue Genji,"""... Le mie scuse per l'interruzione."""
,L'improvvisa voce di Genji fece sobbalzare Natsuhi che in fretta si asciugò le lacrime dagli occhi.
,"Krauss si mise di fronte a Natsuhi, coprendola."
Ushiromiya Krauss,"""Ah, Genji-san. Non venire così di soppiatto. ... C'è qualche problema?"""
Ronoue Genji,"""... Sì. Le mie scuse, ma ho qualcosa da riferire a Madame."""
Ushiromiya Natsuhi,"""A... me...? Caro..."""
Ushiromiya Krauss,"""Non c'è problema."""
,"Krauss si allontanò da Natsuhi, andò alla finestra più vicina, e fissò il ventoso e piovoso roseto..."
,Natsuhi andò con Genji in un posto non molto distante.
Ushiromiya Natsuhi,"""... Cosa c'è?"""
Ronoue Genji,"""... Beh... la verità è che è arrivata un'altra telefonata per lei, Madame."""
,"In quel momento, lei fu sorpresa da un improvviso suono sinistro. Era il grande orologio nell'atrio che annunciava le 24:00..."
Ushiromiya Natsuhi,"""Non vorrai dire... ancora... quell'uomo...?"""
Ronoue Genji,"""... Sì. ... Cosa bisogna fare?"""
Ushiromiya Natsuhi,"""H... Ha detto cosa voleva da me?"""
Ronoue Genji,"""... Non risponde. Continua ad insistere di voler parlare direttamente con lei."""
Ushiromiya Natsuhi,"""..."""
,Ancora... una telefonata... dall'uomo che afferma di volersi vendicare di ciò che è successo 19 anni fa.
,19 anni fa.
,... Era solamente un anno prima che nascessero Jessica e Battler.
,"Agli occhi di Natsuhi, la distanza tra 19 anni fa e 18 anni fa era immensa."
,"... Per molto tempo, lei era stata incapace di adempiere al suo ruolo di creare un successore per la famiglia Ushiromiya... ed era stata trattata molto freddamente."
,"Ma poi, lei finalmente diede alla luce Jessica... e divenne capace di definirsi a testa alta la moglie del successore Ushiromiya."
,"... Quindi ai suoi occhi, ‘Ushiromiya Natsuhi’ iniziò 18 anni fa."
,"... È per questo che ogni cosa prima di ciò, incluso 19 anni fa... non conteneva nient'altro che ricordi detestabili."
,E... l'ultimo anno di quell'odiabile periodo... stava sussurrando vendetta... dall'altro capo del telefono...
,... Posso ancora... sentire il ruggito del mare...
,......
Ronoue Genji,"""... Che cosa bisogna fare?"""
Ushiromiya Natsuhi,"""Passala... alla mia stanza. ... Non farlo sapere a mio marito."""
Ronoue Genji,"""... Come desidera."""
,"Fin dall'inizio, Genji aveva capito che lei non avrebbe voluto far sapere a Krauss della telefonata."
,È per questo che l'aveva detto a Natsuhi privatamente...
,"Natsuhi ordinò che trasferisse la chiamata, disse a Krauss che si sarebbe ritirata nella sua stanza per la notte, e si allontanò a passo svelto..."
,Tornò nella sua stanza e chiuse la porta.
,"... Non c'era niente di strano in questo. ... Nella famiglia Ushiromiya, i corridoi sono come strade pubbliche. Non c'era nessun significato particolare nel chiudere a chiave la porta quando si entra nella proprio stanza..."
,... Questo fu ciò che si disse.
,"Poi, come se stesse aspettando lei, il telefono squillò. ... Genji aveva probabilmente trasferito la chiamata."
,"Fece un respiro profondo, si preparò... e sollevò il ricevitore."
Ushiromiya Natsuhi,"""... Pronto..."""
,"""......"""
,Ancora una volta... iniziò col silenzio.
,"Capì che la persona dall'altra parte stava provando ad irritarla e farla sentire a disagio, e si arrabbiò..."
Ushiromiya Natsuhi,"""Perché rimani in silenzio...?! Sto per riattaccare...!"""
,"""... Hahahahahahaha... non riattaccare, Madre. Voglio sentire la tua voce un altro po'..."""
,Ancora una volta... quella voce sgradevole...
Ushiromiya Natsuhi,"""Stai cercando di prendermi in giro...?! Dimmi quello che vuoi...!"""
,"""Voglio giocare con te, Madre."""
Ushiromiya Natsuhi,"""... C... Cosa? Di cosa stai parlando?! Non ho alcun desiderio di giocare con te...!!"""
,"""... Sei stanca per via della riunione di famiglia, vero? Quella tua emicrania cronica ti sta dando fastidio...?"""
Ushiromiya Natsuhi,"""N-Non sono affari tuoi...!"""
,Solo il fatto che lui sapesse che l'emicrania le stesse dando problemi le fece salire un brivido lungo la schiena...
,"""Ti viene l'emicrania perché hai la testa tutta rigida. Se vai a letto così, non farai bei sogni."""
Ushiromiya Natsuhi,"""Non ti ho forse detto che non sono affari tuoi?!! Ora riattacco!!"""
,"Natsuhi urlò con forza che stava per riattaccare, ma in realtà non ci riuscì..."
,"Dopotutto, essere all'altro capo del telefono era molto meglio dell'alternativa."
,... Se avesse riattaccato violentemente... questa persona poi avrebbe chiamato qualcun altro...
,"""Giochiamo un po' per aiutarti a rilassare. Non sprecherò molto del tuo tempo."""
Ushiromiya Natsuhi,"""Io... io non ho intenzione di giocare con te...!"""
,"""... Il tuo nome è Natsuhi, Madre. Contiene il kanji di una stagione. Un nome davvero carino. ... Tuttavia, solo perché ti chiami Natsuhi, questo non significa che tu ami l'estate. ... Qual è la stagione che ti piace veramente, Madre...?"""
Ushiromiya Natsuhi,"""Pensi che te lo dirò?"""
,"""Se non lo farai... riattaccherò. ... Va bene?"""
Ushiromiya Natsuhi,"""... Gah..."""
,Era chiaramente una minaccia.
,... Significava che se l'avesse obbligato a riattaccare... sarebbe potuto succedere di tutto...
,"Umiliata per via del fatto che fosse obbligata a cedere ad una minaccia fatta da un uomo di cui non conosceva neppure il nome, gli diede la risposta che voleva..."
Ushiromiya Natsuhi,"""... È... È l'autunno."""
,"""Perché...?"""
Ushiromiya Natsuhi,"""P-Perché è una stagione in cui è facile passare il tempo...! Non c'è nessuna ragione in particolare. Ora sei soddisfatto?!"""
,"""Sì, lo sono. ... Quindi, sembra che la tua stagione preferita sia davvero la stessa mia. ... Anche a me piace l'autunno. ... Heheheheheheheheheheheheh..."""
Ushiromiya Natsuhi,"""... Bugiardo! L'hai fatto apposta...!"""
,"Di certo, questa persona avrebbe detto la stessa cosa a prescindere da quale stagione avrei detto che preferivo."
,... Cosa sta cercando di fare?!
,Cosa c'è di così divertente nel mettermi a disagio in questo modo...?!
,"""Non è bello dare del bugiardo a qualcuno. ... Non l'ho fatto apposta. Sapevo già che ti piaceva l'autunno, Madre. ... Posso persino provartelo."""
Ushiromiya Natsuhi,"""Provarmelo...?"""
,"""Già. ... C'è un orologio nella tua stanza, madre...?"""
Ushiromiya Natsuhi,"""... Un orologio...? S... Sì, c'è, e quindi...?"""
,"Nella stanza di Natsuhi, c'era un bellissimo orologio antico con un intricato motivo."
,... Krauss l'aveva comprato tempo fa per lei come regalo di compleanno.
Ushiromiya Natsuhi,"""... Ora sono le 0:07. Sono stanca, quindi per favore finisci in fretta questa farsa...!"""
,"""Prova a sollevare l'orologio."""
Ushiromiya Natsuhi,"""P-Perché?"""
,"""... Tu proprio non sai quando stare zitta. Smettila di opporti ogni volta che dico qualcosa. Stai zitta e basta e fai quello che ti dico."""
,"Il tono di voce dell'uomo si abbassò all'improvviso, diventando una minaccia. Era chiaro che lui fosse contrariato."
,"All'inizio, quest'uomo aveva un modo calmo di parlare, ma dentro di sè non era affatto così."
,"Se lei avesse fatto arrabbiare quest'uomo ancora un po' di più, lui avrebbe sicuramente mostrato la sua vera natura..."
,"""... Sei davvero così desiderosa di farmi riattaccare? Le cose vanno per il meglio se parlo al telefono con te... Potrei dire a tuo marito e a tua figlia cosa è successo 19 anni fa quando lo desidero..."""
Ushiromiya Natsuhi,"""I-Io non so di cosa tu stia parlando, ma per favore non coinvolgere mio marito e mia figlia..! Sto ascoltando tutto quello che dici...!"""
,"""Allora fai quello che ti è stato detto..."""
,"Ancora una volta, l'uomo la minacciò con voce profonda, come per avvisarla di non interromperlo ancora..."
,"La mia testa era colma del dolore dovuto all'emicrania, del suono del mio cuore che batteva... e del ruggito del mare..."
,... Non potevo più disobbedirgli.
,"... Come l'uomo aveva ordinato, sollevai l'antico orologio..."
Ushiromiya Natsuhi,"""...?"""
,Lì vi era quella che sembrava una singola carta da gioco. ...?
,"È forse la garanzia dell'orologio...? Pensando questo, lei la prese e la girò..."
,"""Ti sei... svegliata ora?"""
Ushiromiya Natsuhi,"""Eek, ah... aaaaaaaahhhhh... P- p-p- perché... perché questa... cosa è qui...?!?!"""
,"""Beh, sarò felice se il tuo mal di testa è un po' passato. ... Dimmi che sei felice, Madre."""
Ushiromiya Natsuhi,"""Come hai...?! Perché?! Come?!"""
,"""Voglio che tu mi dica che sei felice, assassina. Come ti permetti di comportarti come una madre normale e maniaca delle pulizie. Mi fai vomitare. Vuoi che ciò ricada anche su tuo marito e tua figlia? Non lo sai, vero? Vuoi che io stia buono, vero? Già, starò buono. Vedi? Sei felice? Non sei felice?!"""
Ushiromiya Natsuhi,"""Ah... gaaaah, sono felice... sono felice...!! Quindi per favore... smettila... non coinvolgere anche mio marito e mia figlia...! Cosa vuoi? Soldi? Quanti?!"""
,"""Non voglio soldi. ... Le mie ferite non possono guarire con alcuna quantità di denaro. Ma c'è una medicina. ... Giusto. È come un tipo di unguento. ... Denso, sciropposo e gocciolante."
,"... Ed è... il mio odio... il mio risentimento verso di te. ... Spargerlo su di me... è l'unico modo di trattenere il dolore..."""
,A Natsuhi non era mai stato detto niente così carico d'odio nella sua intera vita.
,Quindi aveva sospettato molte volte che dovesse essere qualche tipo di brutto sogno.
,Tuttavia... questo non era di certo un sogno...
Ushiromiya Natsuhi,"""... T... Tu non puoi davvero essere... su quest'isola ora, vero...?"""
,"""Lo sono. Non te l'avevo promesso? Ti avevo detto che sarei stato alla riunione di famiglia."""
Ushiromiya Natsuhi,"""È impossibile...! Non c'è modo che tu potessi arrivare con questo tifone...!!"""
,"""Non è un problema se sono arrivato prima che giungesse il tifone. ... E sono piuttosto sicuro che un'ospite di nome Erika o qualcosa del genere sia persino arrivata qui durante il tifone."""
,"Le si gelò il sangue... Furudo Erika era in teoria capitata qui per coincidenza... {n}Se lui conosceva quel nome, doveva essere molto vicino..."
Ushiromiya Natsuhi,"""D... Dove... s... sei...?"""
,"""... Non apparirò di fronte a nessuno finché non mi presenterai. Non ti preoccupare. ... Oh già, è inutile provare a cercarmi. La tua villa è grande. {n}Hai persino un sistema di telefoni. E sono sicuro che tu non vuoi incontrarmi, vero?"
,"... Oppure, vuoi rivelarmi e presentarmi a tutti...? Presentami anche a Jessica. ... Dille che sono suo fratello più grande di un anno. Heheheheheheheheheheheheheheh!!"""
Ushiromiya Natsuhi,"""S-Smettila... stai lontano da Jessica..."""
,"""Credo di averti spaventato un po' troppo. Questo da parte mia è tutto... per stanotte. ... Ma non dimenticare. Tu non puoi disobbedirmi. Capito... Madre?"""
Ushiromiya Natsuhi,"""... S... Sì..."""
,"""Riattaccherò per stanotte... ma ho un ordine che deve essere eseguito fino a domani mattina."""
Ushiromiya Natsuhi,"""Q... Qual è...?"""
,"""Tu stanotte non puoi più lasciare quella stanza, e non puoi fare telefonate. {n}Se riceverai una telefonata, non ti è permesso rispondere. E ora spegnerai le luci, andrai a letto, e dormirai. Poi ti sveglierai alla solita ora. ... Heheheheheh. {n}Di certo è bello vivere una vita salutare. Sono davvero un bravo figlio, lavorare così duramente per il bene del corpo di mia Madre..."""
Ushiromiya Natsuhi,"""H... Ho capito. Ora dormirò. Non lascerò la stanza e non risponderò al telefono...! Quindi, lascia mio marito e mia figlia...!"""
,"""Fino a quando eseguirai i miei ordini, manterrò il segreto, Madre. ... Non disobbedirmi. ... Sono già molto vicino a te. Posso capire facilmente se hai spento le luci o se sei al telefono. ... Se lo desideri, posso perfino darti un bacio sul volto mentre dormi."""
Ushiromiya Natsuhi,"""La manterrò! Manterrò la mia promessa!! Quindi smettila, smettila e basta! Smettilaaaaaaaaaaaaaa!!"""
,"... Come urlò, Natsuhi prese la carta che aveva trovato sotto l'orologio, e la schiacciò riducendola ad una pallina."
,"Aveva un disegno su di esso come una carta dei tarocchi... e anche... ‘{p:0:秋}’, il kanji di Autunno..."
,Torniamo indietro nel tempo un'altra volta.
,"Proprio ora, è esattamente lo stesso momento in cui il grande orologio nell'ingresso annuncia le 24:00."
,Chiedendosi chi fosse la persona che aveva bussato alla porta due volte... {n}i parenti nella sala da pranza fissarono la porta.
,Rudolf gli disse di entrare. ... Ma non ci fu risposta.
,"Fino alla fine di quel lungo suono indicante l'arrivo delle 24:00, che era arrivato dal grande orologio nell'ingresso poco dopo il colpo, furono incapaci di muoversi minimamente..."
Ushiromiya Battler,"""... Forse le sue mani sono occupate e non può aprire..."""
Ushiromiya Rudolf,"""Forse. ... Ma è un po' spaventoso che non dica il suo nome."""
Kanon,"""... Dovrei aprirla?"""
Ushiromiya Eva,"""Aprila."""
,"Kanon annuì, allora apri lentamente la porta..."
Ushiromiya Rosa,"""Ah... che cos'è...?!"""
Ushiromiya Rudolf,"""... È... una delle lettere di Papà?"""
,"Proprio davanti alla porta aperta, sul pavimento del corridoio... giaceva la lettera."
Kanon,"""Non c'è nessuno nel corridoio. Forse l'hanno messa e sono andati via..."""
,"Anche gli adulti si precipitarono fuori nel corridoio, ma non riuscirono a trovare traccia di nessuno che avrebbe potuto bussare alla porta..."
,"Circa un'ora fa, Shannon e Kanon erano venuti per servire il tè."
,"In quel momento, tutti non avevano visto niente giacere in quel punto."
,"Qualcuno è venuto, ha bussato, ha lasciato una lettera con il marchio dell'Aquila Monoalata su di essa, e se ne è andato..."
Shannon,"""P... Potrebbe essere stato... il Padrone...?!"""
Ushiromiya Rosa,"""... Non è da escludere. ... Papà è più o meno l'unica persona in questa villa che rifiuterebbe di rispondere quando è chiesto chi sia."""
Ushiromiya Eva,"""Non è possibile. Se lo è, allora perché non è venuto qui apertamente?"""
Ushiromiya Hideyoshi,"""... È vero. Papà probabilmente verrebbe improvvisamente qui senza bussare... Le porte e le finestre della villa sono chiuse ora, giusto...? In quel caso, le uniche persone che avrebbero potuto plausibilmente lasciare la lettera lì sono Krauss-san, Natsuhi-san, e Genji-san."""
,"A questo punto, la villa è stata completamente chiusa a chiave."
,"Quindi, i cugini nella casa degli ospiti, Nanjo, Gohda, Kumasawa, ed Erika non sarebbero potuti arrivare qui."
,"Allora, dato che Krauss, Natsuhi, e Genji erano gli unici tre che non erano in questa stanza, uno di quei tre doveva aver messo la lettera nel corridoio."
,"In quel caso, era possibile che Krauss e gli altri avessero messo la lettera lì per farlo sembrare un messaggio di Kinzo..."
Ushiromiya Eva,"""Capisco... avrà qualcosa scritto su di essa che è presumibilmente in nome di Papà, dicendo che non accetterà Battler come prossimo capofamiglia, o qualcosa del genere. Ridicolo. Non riesco a credere che hai provato ad attuare uno stratagemma talmente infantile, Nii-san...!"""
Ushiromiya Battler,"""Non è che io abbia qualche interesse nell'essere il prossimo capofamiglia..."""
Ushiromiya Rudolf,"""Finiscila. Quello è solo il tuo destino. ... Comunque, perché non leggiamo cosa c'è dentro?"""
,"Rudolf mise la lettera sul tavolo della sala da pranzo e fece vedere a tutti il fronte e retro per dimostrare che non c'erano trucchi o meccanismi nascosti, quasi come fa un mago prima di eseguire il suo numero."
Ushiromiya Kyrie,"""... Questa busta è senza dubbio di Papà?"""
Ushiromiya Rosa,"""S... Sì, non c'è dubbio. A Papà piaceva usare questa busta per lettere scritte a mano... cosa ne pensi, Shannon-chan?"""
Shannon,"""S-Sì... anche ai miei occhi... sembra il tipo di busta che usa il Padrone..."""
Ushiromiya Eva,"""Quello non significa che è Papà quello che l'ha scritta. Sarebbe ridicolmente facile per Nii-san sgraffignare una di queste da una scrivania nello studio di Papà...!"""
Kanon,"""Anche Krauss-sama non sarebbe in grado di entrare nello studio facilmente... Sarebbe difficile per lui rubare una busta..."""
Ushiromiya Rudolf,"""Proviamo ad aprirla. A questo possiamo pensare dopo. ... C'è qualcosa all'interno. Mi chiedo cosa."""
,Rudolf aprì la busta un po' bruscamente.
,"Allora, una lettera piegata... e un oggetto scintillante uscirono fuori."
,... Era un anello.
Ushiromiya Eva,"""Huh? ... Aspetta un attimo... quell'anello è...!"""
,Eva se ne accorse immediatamente e lo afferrò...
Ushiromiya Eva,"""Q... Questo è... l'anello di Papà, vero...?! È-È l'Anello del Capofamiglia!!"""
Ushiromiya Hideyoshi,"""... Ma... ma che...!! Seriamente?!"""
Ushiromiya Kyrie,"""Sei sicura che sia l'anello di Papà...? Potrebbe essere una replica...?"""
Ushiromiya Eva,"""No, questo è quello vero! Ho sempre sognato di mettere questo anello al mio dito un giorno. Anche se Papà lo indossava al suo dito, lo conosco più di chiunque altro. ... Questo è l'anello di Papà, non c'è dubbio! Perché è qui?!"""
Ushiromiya Rosa,"""In quel caso, è stato veramente Papà a scrivere questa lettera...?!"""
Ushiromiya Rudolf,"""... Heh, heheheheh. Il mittente non è Papà. ... È molto più interessante."""
Ushiromiya Battler,"""Allora... da parte di chi è questa lettera?"""
Ushiromiya Rudolf,"""Dall'alchimista della famiglia Ushiromiya! ... Viene dalla Strega Dorata, Beatrice-sama...!!"""
,Rudolf mostrò a tutti la parte della lettera dove era scritto. Lo diceva veramente...
Ushiromiya Rosa,"""V... Viene da Beatrice...?!"""
Ushiromiya Kyrie,"""Cosa dice...?"""
Ushiromiya Rudolf,"""Ora la leggo. ... {p:0:＜}Congratulations{p:0:＞}... Riconosco che Battler-sama ha risolto spettacolarmente l'indovinello dell'epigrafe e ha raggiunto la Terra Dorata. ... Tutto l'oro appartiene a Battler-sama. Inoltre, Battler-sama è il nuovo capo della famiglia Ushiromiya. ... Come prova... mando l'Anello del Capofamiglia... che Kinzo-sama ha lasciato alle mie cure... Battler-sama, ti chiedo di prendere l'anello, diventare il nuovo padrone dell'oro, e guidare la famiglia Ushiromiya. ... Prego sinceramente che prospererai come nuovo capofamiglia..."""
Ushiromiya Rudolf,"""... Hah... hahah! Ma che diavolo...! Capisco, Papà non vuole proprio uscire dal suo studio, quindi Beatrice, la strega della foresta, ha riconosciuto Battler direttamente...! Hahaha, hahahahahahahahaha!"""
Ushiromiya Eva,"""... Battler-kun. Dovresti prendere quell'anello. ... Questo è un anello speciale per essere indossato dal capofamiglia. ... Non so chi sia Beatrice, ma ha visto tutto e ti ha mandato questo anello dopo averti riconosciuto come il vero successore."""
Ushiromiya Battler,"""È... È giusto così...? È un anello talmente importante..."""
Ushiromiya Rudolf,"""Sì, va bene. Dovresti indossarlo orgogliosamente al tuo dito. ... Capito? Anche se Aniki e Natsuhi Nee-san ti dicono di toglierlo, tu non dovresti farlo per nessun motivo...!"""
,"Tutti i parenti, con sorrisi spaventosi sui loro volti, esortarono Battler a mettere l'anello al suo dito..."
,"Sembrava che le cose sarebbero diventate piuttosto sgradevoli se avesse rifiutato, quindi Battler con riluttanza decise di metterlo al dito medio della sua mano sinistra..."
,L'anello era pesante e freddo...
,"In quel momento, Krauss ritornò."
,... Anche Genji immediatamente dopo.
Ushiromiya Krauss,"""Le mie scuse. Sembra che mia moglie non si stia sentendo bene, quindi è andata a letto presto. ... È successo qualcosa? Sembrate incredibilmente agitati."""
Ronoue Genji,"""... Battler-sama... quello è..."""
,"Immediatamente, Genji riconobbe acutamente quello che Battler aveva appena messo al suo dito..."
Ushiromiya Hideyoshi,"""Hai proprio una buona vista, Genji-san! ... Sembra che tu sappia di chi è questo anello."""
Ushiromiya Krauss,"""Cosa...? Di che state parlando...?"""
,"Giudicando dall'espressione dubbiosa di Krauss, è abbastanza difficile che fosse lui quello che ha messo lì quella lettera..."
,"Inoltre, quell'espressione cambiò velocemente in una di shock."
Ushiromiya Eva,"""Eheheheheh!! Esatto, è l'Anello del Capo della famiglia Ushiromiya!!"
,La conferenza di famiglia occupò questo nuovo argomento... e la tempesta iniziò di nuovo...
,La pioggia stava ancora scendendo pesante come sempre.
,"... Questo tempo sarebbe dovuto continuare anche per tutto il giorno di domani, il che mi fece sentire un po' depresso."
,"... Oh un attimo... data l'ora, è oggi, non domani... ma ora questo non importa."
,... Ho sonno...
,"Con gli occhi mezzi addormentati, aprii il mio ombrello. Le grandi gocce di pioggia lo colpirono senza pietà..."
,"Tecnicamente, la fine della conferenza di famiglia era stata proclamata all'1:00 di notte, ma zuffe esterne continuarono pigramente."
,"Sono veramente geloso di Rosa oba-san, che era riuscita a svignarsela da lì a quell'orario."
,"Andò via con furbizia dicendo che avrebbe controllato Maria, che altrimenti sarebbe potuta rimanere sveglia troppo a lungo."
,"Papà mi ha fregato, ho perso la mia chance per scappare... e mi hanno fatto restare fino a ora, le 3:00 di notte..."
,"Dopotutto questo tempo, cosa hanno deciso...?"
,Non hanno deciso niente.
,"... Hanno solo continuato a discutere su chi diceva cosa, come bambini di scuola elementare."
,... Sono sicuro che anche loro sono stanchi.
,Sono sicuro che è questo il perché hanno continuato a trascinarsi con le stesse domande inutili.
,Non sentivo più alcuno shock o rabbia contro di loro. Penso che nessun antidolorifico funzioni meglio della sonnolenza...
,... Li lasciai indietro e finalmente ritornai alla casa degli ospiti.
,"Quando tornai alla casa degli ospiti, il piano terra era illuminato."
,"Non solo quello. Potevo addirittura sentire delle persone chiacchierare all'interno... apparentemente, qualcuno era ancora sveglio così tardi."
,"Nonostante la tarda ora, Gohda-san e il dottor Nanjo erano ancora svegli a chiacchierare."
,"Piatti e tazze erano allineati sul bancone, e sembrava quasi un bar con Gohda-san come barista."
,"Quando si accorsero che ero ritornato, apparentemente realizzarono finalmente quanto fosse tardi."
,"Quando Gohda-san fece per riempire il bicchiere del dottor Nanjo, egli rifiutò con un gesto esagerato."
Nanjo Terumasa,"""Basta così, basta così. ... È già troppo tardi per essere svegli."""
Gohda Toshiro,"""Guarda come si è fatto tardi... era una persona talmente buona con cui chiacchierare, che non ci ho fatto caso."""
Nanjo Terumasa,"""Se è così, è tutto grazie al tuo liquore. Dovremmo farlo di nuovo qualche volta."""
Gohda Toshiro,"""Sì, con piacere! Battler-sama, ben tornato. La discussione con Krauss-sama e gli altri sta ancora continuando?"""
Ushiromiya Battler,"""... Dal modo in cui andavano le cose, sembra che potrebbero arrancare fino all'alba. Non sono affari miei..."""
,"Parlai senza attenzione, con un grande sbadiglio."
Furudo Erika,"""... Hanno un bel po' di resistenza. Sono impressionata."""
Ushiromiya Battler,"""Oh... allora anche tu sei qui..."""
Furudo Erika,"""... Fra una cosa e l'altra, hanno finito con l'avere una piccola festicciola notturna qui. Hanno lasciato che mi unissi anch'io. ... Non preoccuparti, non ho detto una parola su *quello*."""
Ushiromiya Battler,"""..."""
,Erika si trovava sul divano.
,Si era tolta le scarpe e stava poltrendo come se il posto le appartenesse.
Gohda Toshiro,"""Erika-sama è molto informata in una varietà di argomenti. Ho immensamente gradito ascoltarla."""
Nanjo Terumasa,"""La tua conoscenza è veramente ampia. Molto impressionante per qualcuno così giovane..."""
Furudo Erika,"""... Non c'è di che. Io, Furudo Erika, ne so qualcosa riguardo a sciocchezze come queste."""
,Erika prese gli angoli della sua gonna e si mise in posa.
,Questo era qualcosa non tanto elegante considerando che stava poltrendo sul divano con sopra i suoi piedi.
Ushiromiya Battler,"""... Dov'è Rosa oba-san?"""
Gohda Toshiro,"""È ritornata all'1:00 di notte, ma è andata direttamente sopra a dormire."""
,Probabilmente è vero... dopo aver preso parte in quella conferenza per così tanto...
,Sento che anch'io crollerei subito sul letto.
,... Ne ho abbastanza. Sono abbastanza stanco che potrei crollare proprio qui...
Nanjo Terumasa,"""... Bene allora, diamoci la buonanotte. Non devi svegliarti presto domani mattina per fare la colazione, Gohda-san?"""
Gohda Toshiro,"""Le preparazioni per la colazione sono già state fatte. Sarei più contento se attenderete con impazienza la colazione di domani."""
,"Agli occhi di Gohda-san, la conferenza di famiglia è un palco aperto dove mostrare le sue abilità culinarie. Forse questo lo rinvigorisce così tanto che neanche diventa assonnato."
,"Erika si alzò, ridendo a come fosse giovanile Gohda. Questo diventò un segno che era tempo di separarsi."
Gohda Toshiro,"""Pulirò qui. Per favore, andate e dormite, tutti voi."""
,"Lasciando la pulizia a Gohda-san, andai al bagno e dopo salii le scale per il primo piano."
Nanjo Terumasa,"""Buonanotte a tutti quanti. Queste vecchie ossa sono rimaste in piedi un po' troppo a lungo."""
Furudo Erika,"""... Buonanotte, dottor Nanjo. Buonanotte, Battler-san."""
Ushiromiya Battler,"""Sì. ...'Notte..."""
,"Allora, nel corridoio del primo piano, ci dividemmo."
,Il dottor Nanjo andò nella sua stanza.
,Erika andò nella sua stanza.
,E io... ritornai nella stanza dei cugini.
,Non riuscivo a sentire alcun rumore di giochi provenire dalla stanza dei cugini.
,"... Potrebbero essersi già addormentati? Non sarebbe una sorpresa, a quest'ora della notte. Se stessero ancora giocando, sarebbero stati svegli troppo a lungo..."
,"Quando aprii la porta silenziosamente, come mi aspettavo, nella stanza era già buio pesto eccetto per una piccola luce da notte."
,Tutti stavano già dormendo nei loro letti.
,Sono sicuro che si sono divertiti molto e hanno giocato un sacco.
,... Allora probabilmente avranno parlato di cose da giovani e si sono divertiti a stare svegli fino a tardi.
,"... Se solo non avessi trovato l'oro, mi sarei potuto divertire con loro..."
,Sono già... stanco... tanto stanco.
,"Dimenticando anche di cambiarmi i vestiti o lavarmi i denti, strisciai nel letto... e immediatamente iniziai a cadere nelle paludi del sonno..."
,Aaah... è stata una giornata così folle...
,Mi chiedo se il vecchio bastardo è ancora a quella conferenza di famiglia adesso...
,... Come fa a non stancarsi...?
,Ora che ci penso... cosa aveva detto quel vecchio bastardo quando ci siamo separati...?
Ushiromiya Rudolf,"‘Domani, c'è qualcosa di importante di cui voglio parlarti, come una famiglia. Riguarda te. ’"
,... Sono sicuro che è altra roba sull'essere il successore al capofamiglia. ... Non voglio neanche sentirla...
Ushiromiya Rudolf,‘Se te lo dirò... probabilmente sarò ucciso. ’
,"Ti ucciderò quando vorrai, vecchio bastardo..."
,E dopo... che aveva detto dopo...?
Ushiromiya Rudolf,‘Riguarda la tua nascita. ’
,La mia... nascita...?
,... Probabilmente sarà solo qualcosa riguardante la nobile stirpe Ushiromiya...
,Non sono interessato...
,... Fatemi soltanto ... dormire...
