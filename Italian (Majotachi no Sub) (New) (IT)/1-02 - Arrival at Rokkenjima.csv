Speaker,Italian (Majotachi no Sub) (New) (IT)
,All'improvviso il battello ebbe un gran scossone.
,"Sembrava che stessimo per attraccare. Un addetto del battello uscì fuori e saltò sul molo, mentre teneva la corda per l'ormeggio con sé."
,"Ad accoglierci vi era un uomo in smoking dalla grossa corporatura, che sfoggiava un sorriso cordiale..."
,"Non lo riconoscevo, ma dai suoi vestiti avevo presunto che fosse uno dei domestici della famiglia Ushiromiya."
Gohda Toshiro,"""Bentornata a casa, signorina. Ero in pensiero per lei, visto il vostro notevole ritardo."""
Ushiromiya Jessica,"""Ah, grazie per il pensiero! Questo scemone quaggiù ha avuto un attacco di fifa,{n}quindi abbiamo dovuto rallentare. Seriamente, che rottura!"""
Ushiromiya Battler,"""S-Sta' zitta... quando sarai in una situazione simile me lo ricorderò... pff."""
,"Di questo passo la voce si sarebbe sparsa tra tutti i parenti, e sarei diventato l'argomento principale della cena di stasera."
,"Già il solo fatto che non venivo da sei anni mi rendeva facilmente oggetto di discussione, ma ora gli avevo dato una questione ancor più succosa...!"
,"Dannazione, perché mai la famiglia Ushiromiya doveva vivere su quest'isola remota?!"
,"Nel frattempo, il battello aveva finito di attraccare. Venne abbassata una piccola planca per permetterci di scendere dalla barca."
,"I nostri genitori uscirono fuori, uno dopo l'altro."
Gohda Toshiro,"""Sarete molto stanchi per il vostro lungo viaggio. Signora, la prego, mi permetta di aiutarla."""
Ushiromiya Eva,"""Grazie. Ne è passato di tempo, Gouda-san, come stai?"""
Gohda Toshiro,"""La ringrazio per l'interesse. Mi ritengo fortunato che mi venga concesso di offrire i miei servigi con gioia."""
Ushiromiya Kyrie,"""Battler-kun, è la prima volta che incontri Gouda-san? Se non sbaglio, tu sei anni fa non lavoravi ancora qui, giusto?"""
Gohda Toshiro,"""Ha ragione. Mi permetta perciò di presentarmi a lui. È un piacere fare la sua conoscenza, signorino Battler."""
Ushiromiya Battler,"""...Sapevo di essere abbastanza alto, ma tu sei un bestione... Questo è senza dubbio il nostro primo incontro. Mi ricorderei senz'altro di aver conosciuto un omone come te...!"""
Ushiromiya Battler,"""Piacere mio. Sono Battler."""
Gohda Toshiro,"""Chiedo umilmente perdono per l'attesa. Mi chiamo Gouda ({p:0:郷田}), e sono un domestico che serve la famiglia Ushiromiya da due anni a questa parte."""
Gohda Toshiro,"""È un vero piacere fare la vostra conoscenza. Se avete qualche richiesta, non esitate a rivolgerla al sottoscritto."""
Ushiromiya George,"""Non ci si vede da tempo, Gouda-san."""
Gohda Toshiro,"""Signorino George, è da molto che non ho l'onore di incontrarla. Mi permetta di aiutarla."""
Ushiromiya Hideyoshi,"""Come sempre sei un maestro nel fornire un'accoglienza coi fiocchi... Se mai ti stancherai di questo lavoro, fammi uno squillo quando vuoi. Per te ci sarà sempre un posto!"""
Gohda Toshiro,"""Lei mi offre lodi che non mi merito. Mi permetta di aiutarla, signor Hideyoshi."""
,"Dopodiché Gouda-san accolse tutti i presenti, assistendoli nello sbarco."
,"Il suo vocabolario e il suo portamento erano sofisticati e, come potrei dirlo, conformi ad un professionista."
,"In contrasto con le sue apparenze da omaccione, era una persona di gran classe."
,"La sua stazza intimidatoria mi aveva messo in soggezione, ma era molto più cordiale di quanto avessi immaginato."
,"Disse che lavorava qui da due anni, ma non c'era alcun dubbio che in passato avesse svolto impieghi dello stesso tipo."
,"Dopo che tutti scesero dal battello, la corda per l'ormeggio venne sciolta, e la barca cominciò ad allontanarsi dal porto."
,Probabilmente sarebbe ritornata al porto di Niijima.
,Il capitano agitò la mano per salutarci. Anche Maria ricambiò il gesto con premura.
Ushiromiya Battler,"""...Mmmh, già da prima sentivo che ci fosse qualcosa fuori posto, ed ecco cos'era: non si sentono le grida dei gabbiani."""
Ushiromiya Jessica,"""I gabbiani? Intendi gli uccelli?"""
,"Ogni volta che venivo su quest'isola, i gabbiani mi accoglievano con quei loro ‘nyaa, nyaa’ squillanti."
,"Per questo motivo, anche quando sentuvo questi versi altrove, avevo come la sensazione di star andando ad una riunione di famiglia."
,"Dato che l'isola di Rokkenjima era rimasta intatta, ad eccezione di una minuscola porzione in cui abitava la famiglia Ushiromiya, si diceva che essa fosse un paradiso per gli uccelli selvatici."
,"Era come se la banchina diventasse un'enorme colonia di gabbiani, e quest'isola ne era sempre piena."
,"I gabbiani non erano venuti a salutarci, perciò provavo un leggero senso di malinconia."
Ushiromiya Rosa,"""Qualcosa non va, Battler-kun?"""
Ushiromiya Battler,"""Oh, zia Rosa... No, nulla di che, è che non si sentono le grida dei gabbiani, per cui mi sento un po' triste..."""
Ushiromiya Rosa,"""Oh, ora che me lo fai notare, è vero. Sono sempre chiassosi, eppure oggi non ce n'è neanche uno."""
Ushiromiya Maria,"""...Uuh? Perché non ci sono i gabbiani?"""
Ushiromiya Rosa,"""Mmmh, forse oggi si saranno riuniti anche loro da qualche parte? Maria, anche tu volevi vedere i gabbiani?"""
Ushiromiya Maria,"""Uuh, volevo vederli."""
Ushiromiya Battler,"""Ma come mai non se ne vede neanche uno? Forse Jessica li ha cotti come spiedini e se li è pappati tutti!"""
Ushiromiya Maria,"""...Uuh?!"""
Ushiromiya Jessica,"""N-Non turbarla! Maria potrebbe pensar male!!"""
Ushiromiya Maria,"""Uuh, uuh, uuh! La cugina Jessica li ha cotti come spiedini, li ha cotti come spiedini! Uuh!!"""
Ushiromiya Jessica,"""Non è vero, non è vero! Perché mai dovrei fare una cosa simile?!"""
Ushiromiya Battler,"""Giusto, giusto, Jessica li ha cotti come spiedini! Lei con loro ci fa il polpettone, e lo spiedo di fegato!"""
Ushiromiya Maria,"""Ci fa il minestrone! E lo spiedo di fegato!! Uuh, uuh, uuh! Ahahahahah! Ihihih, ihihih!"""
,"Maria si unì alle mie prese in giro di Jessica, e sembrava divertirsi."
,"Ooh, lei sì che sa stare al gioco! Bene bene, oggi lei sarà la prima a diventare mia seguace!"
,"Lei rise molto allegramente quando le sorrisi, felice per questo piccolo legame di solidarietà che si era creato tra di noi."
Ushiromiya George,"""Non è così, Maria-chan. Pare che gli uccelli selvatici siano sensibili ai cambiamenti metereologici e della pressione atmosferica. Probabilmente stasera il tempo peggiorerà. Può essere che siano tornati ai loro nidi prima del solito."""
Ushiromiya Maria,"""...Uuh. Niente spiedini? La cugina Jessica non li aveva cotti come spiedini?"""
Ushiromiya Jessica,"""Ma no, ma no!! H-Ho detto che non farei mai una cosa simile! Forza, Battler, confessa di aver mentito!"""
Ushiromiya George,"""Battler-kun. Maria-chan è una ragazza ingenua, quindi prende sul serio anche le battute. Dovresti fare più attenzione a come scherzi."""
,...Il fratellone George mi aveva ripreso gentilmente e in modo pacato...
,"In termini di stazza ero anche più grande del fratellone, ma rimaneva sempre il mio fratellone. Non potevo fare altro, se non porgere le mie più sincere scuse."
Ushiromiya Battler,"""G-Già, scusatemi... Maria, la mia era solo una battuta. Oggi i gabbiani stanno buoni nei loro nidi."""
Ushiromiya Maria,"""...Battler ha mentito? Il cugino George ha detto la verità?"""
,"Si era divertita così tanto, eppure alla fine è stata ingannata...?I suoi occhi innocenti sembravano incolparmi... Forse ho esagerato, anche se di poco."
Ushiromiya Battler,"""Già, proprio così. Quello che ha detto il fratellone George è vero. Dato che il tempo è brutto, oggi saranno tornati a casa. Ma non vuol dire che siano spariti, no? Giusto, zia?!"""
Ushiromiya Rosa,"""Hai ragione. Se domani il tempo sarà migliorato, ritorneranno sicuramente, e ci faranno sentire il loro ‘nyaa nyaa’."""
Ushiromiya Maria,"""Uuh. Aspetterò che il tempo si farà bello, e che ritorneranno. Aspetterò fino a domani. Aspetterò che il tempo si farà bello. Uuh, uuh!"""
,"Maria era tornata di buon umore, e non vedeva l'ora che arrivasse domani, quando i gabbiani sarebbero tornati a riempire il cielo."
,"Ad ogni modo, il fratellone George è abile nel prendersi cura dei bambini..."
,"Se non sbaglio il fratellone si era preso amorevolmente cura anche di me, quando sei anni fa ero un moccioso..."
,"Forse hai del talento in questo, fratellone."
Ushiromiya Rosa,"""George-kun è bravo a prendersi cura dei bambini. Potresti anche lavorare come maestro d'asilo, sai?"""
Ushiromiya Jessica,"""Ah, è come se fossi nato per questo, cugino George. Personalmente ti ci vedo più in questo ambito, invece che a fare affari dentro qualche ufficio dirigenziale, non trovate?"""
Ushiromiya George,"""Suvvia. Il maestro d'asilo è un mestiere serio. Non è un impiego dove basta farsi piacere dai bambini."""
Ushiromiya Rosa,"""Come sei modesto, George-kun. Ma anche Battler-kun sa come attirare l'attenzione dei bambini, no? Un attimo fa Maria sembrava divertirsi un mondo, anche se per poco tempo. Continua a giocare con lei come hai fatto finora. Però scegli meglio le tue battute, ok? Uhuhuh."""
,"Zia Rosa si lasciò sfuggire una risatina, e nel mentre mi fece una specie di occhiolino."
,"Mi pareva felice di vedere Maria divertirsi, proprio come ci si aspetterebbe da una madre."
Ushiromiya Rudolf,"""Su, Rosa. E che diavolo state facendo voi mocciosi? Muovetevi!"""
Ushiromiya Rosa,"""Sì, sì, arriviamo."""
,Il vecchiaccio sventolava la mano per farci sbrigare. Dovevamo muoverci.
,"Se potevamo parlare mentre stavamo in piedi, avremmo avuto tempo anche dopo aver posato i bagagli nelle nostre stanze."
Gohda Toshiro,"""Bene signori, vi mostrerò la strada per la dépendance, dove alloggerete per la notte. Prego, da questa parte."""
,"Gouda-san richiamò i presenti, per poi farci strada. A chiudere il gruppo vi era Kumasawa-san."
,"Il percorso era contorto e serpentino, e si diramava all'interno di una selva oscura. Era leggermente in salita."
,"Immagino che avessero reso il percorso tortuoso per far notare di meno il pendio, ma secondo me sarebbe stato meglio se avessero fatto direttamente delle scale rettilinee, o qualcosa del genere..."
,"Avevano attorcigliato il sentiero di proposito, per dare un effetto di lontananza e di autorevolezza..."
,"Poco tempo dopo, vedemmo una scalinata in pietra posta in mezzo alla vegetazione..."
,"Aaah, me lo ricordavo questo posto. Se si saliva, mi pareva che..."
,"Arrivati in cima ai gradini in pietra, si poteva osservare una stupenda dépendance."
,"Ovviamente la sua architettura era bellissima, ma soprattutto... era impossibile non restare ammaliati dallo splendore di quell'incantevole roseto, che si estendeva dinanzi a noi."
Ushiromiya Hideyoshi,"""Aaah! Come al solito, anche quest'anno è una meraviglia... Una vera gioia per gli occhi..."""
,"Le persone che, dopo aver salito la scalinata di pietra, venivano accolte dalla visione del roseto, diedero voce alle loro impressioni, una dopo l'altra."
Ushiromiya Eva,"""Sbaglio o i fiori quest'anno sono leggermente meno in salute? Dopotutto, può darsi che sia dovuto al poco calore di quest'estate."""
Gohda Toshiro,"""Credo che sia dovuto anche a questo. È un peccato che la fioritura di quest'anno sfiguri lievemente, se paragonata a quella dell'anno scorso."""
,"Anche tenendo in conto di ciò, rimaneva un roseto eccezionale. Mi ricordai che, anche prima di sei anni fa, venivamo accolti ogni anno da una montagna di rose..."
,"Questo roseto era la prima cosa che accoglieva i visitatori di Rokkenjima, e persino i parenti che si recavano qui annualmente non riuscivano a nascondere il loro stupore."
,"E per di più, mi sembrava essere una versione decisamente migliore del giardino dei miei ricordi di sei anni fa."
Ushiromiya Kyrie,"""Ogni volta è sempre uno spettacolo. Sarebbe bellissimo avere un roseto del genere a casa nostra."""
Ushiromiya Rudolf,"""Lascia perdere, e poi chi se ne prenderebbe cura? Insetti, malattie, le rose sono difficili da tenere, lo sai?"""
Ushiromiya Rosa,"""Sarà. Ma Kirie-san pare prendersi cura della sua rosa ogni giorno, e fa in modo che nessun insetto le si avvicini, giusto?"""
Ushiromiya Rudolf,"""Eh? Di cosa cavolo stai parlando?"""
Ushiromiya Kyrie,"""Esattamente. Ma in questo caso è la rosa che va a caccia di insetti, quindi al massimo sarebbe una pianta carnivora dal pessimo carattere."""
Ushiromiya Rudolf,"""...Oh, ecco che volevate dire. Seriamente, Rosa, per oggi puoi darci un taglio? Mi sono lasciato quel genere di cose alle spalle una volta per tutte."""
Ushiromiya Rosa,"""Chissà. Dopotutto la sregolatezza è quasi parte del tuo DNA, fratellone...!"""
Ushiromiya Kyrie,"""Stai tranquilla, Rosa-san. Se una rosa mi gioca troppi scherzetti, la taglio direttamente alla radice."""
Kumasawa Chiyo,"""Ohohohoh, che discorso inquietante."""
Ushiromiya Hideyoshi,"""Gli uomini popolari vanno sempre a braccetto col rischio. Nella mia prossima vita vorrei nascere un po' più belloccio!"""
Ushiromiya Rudolf,"""Te lo ripeto, Hideyoshi-san, io non sono popolare con le donne... Anche tu, Kirie, smettila con questi discorsi inquietanti. Così hai fatto appassire la mia rosa."""
Ushiromiya George,"""Ehi, Maria-chan, vieni qui a vedere. Queste rose sono particolarmente splendide."""
Ushiromiya Maria,"""...Le rose sono splendide... Uuh!"""
Ushiromiya Battler,"""Mmmh, che buon profumo. Proprio come piacciono a me."""
Ushiromiya Jessica,"""E piantala! Maria finirà per imitarti e si farà male con le spine!"""
,"Quando feci finta di annusare il profumo delle rose con fare molto pomposo, Jessica si arrabbiò..."
,"Nel momento in cui mi girai con la convinzione che stesse esagerando, Maria stava imitando ogni mio movimento, facendo ridere di gusto il fratellone George."
Ushiromiya George,"""Su, Maria-chan, fai attenzione. Le spine delle rose fanno male."""
Ushiromiya Maria,"""...Uuh...? Cugino George. Questa rosa è strana. Uuh."""
Ushiromiya Jessica,"""Strana? Cos'ha che non va?"""
,Maria indicò una delle rose. Notammo subito che cosa la rendesse fuori posto.
,"In mezzo a tutte quelle splendide rose, era l'unica che stava appassendo."
,"Non c'era una ragione particolare. Alcune rose fioriscono, e altre appassiscono."
,"Sotto non vi era nulla di più, ma sebbene tutte le altre fossero in buono stato, una non stava bene, e Maria sembrava molto impensierita da ciò..."
,Doveva averle fatto senz'altro provare un senso di esclusione.
Ushiromiya George,"""Poverina, è l'unica rosa che non sta bene...?"""
Ushiromiya Maria,"""...Uuh. Le altre stanno bene, ma solo questa sta male."""
Ushiromiya Jessica,"""Beh, è perché fioriscono e appassiscono a ritmi diversi. Immagino che invece di appassire più tardi, questa rosa sia fiorita più velocemente delle altre, no?"""
Ushiromiya Battler,"""Proprio così. Immagino che sia fiorita al massimo, abbia svolto il suo dovere e sia andata a riposarsi. Non stare così tanto in pensiero."""
Ushiromiya Maria,"""...Uuh."""
,Sembrava che la sensibilità innocente di Maria fosse in qualche modo urtata dalla rosa che stava appassendo in solitudine.
,"Sebbene lo avesse compreso da un punto di vista logico, sembrava non riuscisse a liberarsi del suo senso di malinconia."
Ushiromiya George,"""In tal caso, Maria-chan... Finché non torniamo a casa, potrai badare a questa rosa."""
Ushiromiya Maria,"""Uuh?"""
,"Il fratellone George si alzò in piedi, frugando qualcosa nelle sue tasche.{n}Da essa tirò fuori la carta di una caramella che aveva mangiato in aereo."
,"La attorcigliò con delicatezza, per poi usarla a mo' di spago e legarla alla rosa come segno di riconoscimento."
Ushiromiya Jessica,"""Wow, è proprio caruccia!"""
Ushiromiya George,"""Bene, così abbiamo marcato la rosa. Più tardi portale dell'acqua. Sono sicuro che la rosa ne sarà felice."""
Ushiromiya Maria,"""...Uuh! Le porterò dell'acqua!"""
Ushiromiya George,"""Dopo tutte queste cure, sarebbe carino dare alla rosa un nome. Credo che ne sarebbe felice, così svilupperà un legame con te."""
Ushiromiya Maria,"""Un nome...? Un nome... Uuh... Uuh..."""
,"Mentre teneva le braccia incrociate, Maria cominciò a spremersi le meningi, seppur manentendo il suo solito volto imbronciato."
,Almeno sembrava essersi ripresa del tutto dal suo sconforto. Proprio come ci si aspetterebbe dal fratellone.
Ushiromiya Jessica,"""Sei sempre stato comprensivo, cugino George. Hai il mio rispetto."""
Ushiromiya Battler,"""Eh sì. È uno tutto d'un pezzo. Dovremmo prendere esempio da lui!"""
Ushiromiya Hideyoshi,"""Questo giardino era così splendido anche quando eravate bambini?"""
Ushiromiya Eva,"""È diventato così imponente dopo che me ne sono andata. Ma ero affezionata alla semplicità del vecchio giardino. Mio fratello maggiore lo ha modificato in maniera troppo pacchiana. Era molto meglio com'era prima."""
Ushiromiya Hideyoshi,"""Pensa positivo, Eva! Lascia il passato alle spalle, e ammira la bellezza di quello che c'è adesso. È così che troverai la pace."""
Ushiromiya Eva,"""Non intendevo dire quello... È solo che avrei voluto farti vedere quanto il giardino fosse bello una volta."""
Gohda Toshiro,"""Bene signori, se non vi dispiace. Lasciate che vi guidi verso le vostre stanze."""
,"Gouda-san richiamò tutti per capire se fossero pronti, ma erano completamente rapiti dal roseto che non vedevano da un anno, e non lo ascoltarono minimamente."
,"Non essendo una comitiva turistica, non avevamo degli orari precisi da dover rispettare."
,"E poi, i nostri parenti non avevano motivo di venire spronati da qualcuno, dato che erano nei pressi della loro cara, vecchia casa."
,"Comprendendo tali circostanze, Gouda-san rimase sorridente, e attese fino al momento in cui i nostri genitori non si stancarono delle rose e gli chiesero di portarli verso le loro camere..."
Ushiromiya Hideyoshi,"""Oh...! Eeehi! Ma guarda, se non è Kanon-kun! È da tanto che non ci si vede, come stai?!"""
,Gridò ad alta voce lo zio Hideyoshi all'improvviso.
,Quando guardammo nella direzione verso cui stava agitando la mano... vedemmo un ragazzo dalla costituzione esile.
,"La sua figura appariva ancor più minuta, dopo aver visto un uomo dalla grossa corporatura come Gouda."
,"Il ragazzo stava spingendo una carriola, in cui vi erano ammassati, tra le varie cose, degli attrezzi da giardinaggio."
,"Una volta che realizzò di essere stato chiamato, egli mise giù la carriola e si tolse il berretto, chinando il capo."
Kanon,"""...Buongiorno a voi."""
,"...Forse era più giovane di me. Dal modo in cui si atteggiava, capii che anche lui era un domestico."
,"Aveva ricambiato al saluto portogli da zio Hideyoshi, ma sembrava essere un tipo distaccato."
,Era un saluto leggermente privo di sentimento.
,"Quando Gouda notò che il nostro interesse si era spostato su di lui, si mise a fianco del ragazzo e ce lo presentò."
Gohda Toshiro,"""Signorino Battler, lasci che ve lo presenti. Lui è uno dei domestici al servizio della famiglia Ushiromiya... Porgi i tuoi saluti al nostro ospite, Kanon-san."""
Kanon,"""...Piacere di conoscerla. Io sono il domestico... Kanon ({p:0:嘉音})."""
,"In fin dei conti la mia prima impressione non era sbagliata: sembrava essere poco socievole, o impacciato nel parlare."
,"Confrontandolo con Gouda-san, che come domestico era straordinariamente posato, volente o nolente risultava essere immaturo, come ogni ragazzo della sua età."
,"Gouda-san lo esortò con voce bassa a presentarsi in maniera un po' più adeguata, ma il suddetto Kanon si limitò a volgere lo sguardo a terra."
Gohda Toshiro,"""Kanon-san. Non potresti fornire un'accoglienza più calorosa...?"""
Kanon,"""...No... Perché noi... siamo mobili."""
,"Più che a rifiutarsi di migliorare la sua presentazione per dispetto, dava più l'impressione di non sapere cosa aggiungere, e di non poter fare altro se non restare in silenzio."
Ushiromiya Jessica,"""V-Vedi, Kanon-kun è di poche parole, non ama chiacchierare. Non è molto socievole, ma in fondo è una brava persona! Non farti un'idea sbagliata...!"""
Ushiromiya Jessica,"""Lavori qui da tre anni, vero? Se non sbaglio, sei qui da un anno prima di Gouda-san, giusto, Kanon-kun?"""
,"Jessica si affrettò ad assisterlo, anche se non mi aveva dato un'impressione particolarmente brutta..."
,"Già, a quanto pareva i suoi modi freddi giocavano spesso a suo svantaggio."
Ushiromiya Battler,"""Beh, piacere mio. Io sono Battler! Ho diciotto anni, e tu quanti ne hai?"""
Kanon,"""..."""
,"Lui tacque, come per soppesare se avesse dovuto rispondere o meno a tale domanda... E Jessica si fece avanti ancora una volta."
Ushiromiya Jessica,"""Fammi pensare...! Se non ricordo male, ha due anni in meno di noi, quindi... sedici, giusto?"""
Kanon,"""...Sì... proprio così."""
,"Sembrava che se avesse potuto, avrebbe preferito non rivelarci la sua età."
,Non voleva dircela perché credeva che lo avremmo guardato dall'alto in basso...
,"Anch'io, quando avevo la sua età, ricordo che odiavo quando gli adulti mi chiedevano quanti anni avessi..."
,"Capisco, sedici anni, eh? Dev'essere un periodo difficile... In tal caso, ho fatto una domanda inopportuna."
Ushiromiya Battler,"""Eheh, che bello, praticamente siamo coetanei! Non farti problemi, chiamami Battler! E io ti chiamerò Kanon!"""
Kanon,"""...Molte grazie. Apprezzo il pensiero... signorino Battler."""
,Jessica per qualche ragione sembrava agitata. Sembrava pensare che la mia opinione su Kanon stesse peggiorando a causa del suo rifiuto.
,"Beh, una ragazza come Jessica non sarebbe riuscita a capire il nervosismo che prova un maschio di quell'età."
,"Anche se avevamo solo due anni di differenza, decisi di essere più comprensivo, essendo il più grande che doveva dare l'esempio al più giovane."
Gohda Toshiro,"""Kanon-san, potresti essere un po' più cordiale? Anche sorridere fa parte dei doveri di un domestico, giusto?"""
Kanon,"""...Sono mortificato... Ci proverò."""
Kumasawa Chiyo,"""Ohohoh... Gouda-san, Kanon-kun sta facendo del suo meglio, no?"""
,Sembrava che venisse spesso ammonito per i suoi modi freddi. E a quanto pareva non aveva fatto alcun progresso.
,"Gouda-san mantenne il suo sorriso professionale, ma si lasciò sfuggire un piccolo sospiro di rassegnazione."
Kanon,"""...Signori, ho ancora dei lavori da svolgere... Se vogliate scusarmi."""
,"Sembrava che anche lo stesso Kanon, viste le circostanze, si sentisse a disagio nel rimanere ulteriormente in silenzio."
,"Dopo aver nuovamente svolto un piccolo inchino, si voltò e riprese a spingere la carriola."
,"E in quel momento, improvvisamente la carriola barcollò e cadde violentemente, spargendo a terra il suo carico."
,"Immagino che l'unica ruota della carriola si fosse scontrata con qualche sassolino, e che avesse perso l'equilibrio."
Gohda Toshiro,"""Cos'hai combinato...? Su, su, rimetti subito tutto a posto...!"""
,"Gouda lo spronò a bassa voce, come a dirgli che per un domestico fosse disdicevole fare una brutta figura di fronte agli ospiti."
,"Kanon-kun, che lo aveva capito anche senza che glielo dicesse, rimise nella carriola il carico caduto senza proferire parola."
,"Sembrava cavarsela con gli oggetti da giardinaggio più leggeri come pale e simili, ma sembrava avere dei problemi a sollevare dei sacchi di fertilizzante dall'aria voluminosa."
Ushiromiya Jessica,"""Va tutto bene? Come sei sbadato. Forza."""
Gohda Toshiro,"""Signorina, così si sporcherà i vestiti. La prego, lasci fare a me."""
,"Con fare signorile, Gouda-san sfilò dalle mani di Jessica la pala che lei aveva raccolto."
,"Dietro di lui vi era Kanon-kun, che continuava ad avere problemi con i sacchi di fertilizzante."
Ushiromiya Maria,"""...Uuh. Ti sporcherai i vestiti?"""
Ushiromiya Battler,"""Non preoccuparti, quelli che indosso io non sono poi così di classe."""
Ushiromiya Battler,"""E poi, io odio quelli che al ristorante fanno raccogliere alla cameriera la forchetta caduta."""
,"Sollevai gli altri sacchi che erano caduti. Certo, non erano leggeri, ma per me era un gioco da ragazzi."
,Kanon-kun si girò sorpreso verso di me. Era lo sguardo di qualcuno che non si aspettava di ricevere aiuto da un ospite.
Kanon,"""...S-Signorino Battler... Sto bene... Mi occuperò io del resto, perciò..."""
Ushiromiya Battler,"""Non farti problemi! Anche se non sembra, sono un tipo tosto! Eheh!"""
,"Dato che Kanon-kun sembrava essere ancora nel periodo dello sviluppo, era di fisico un po' gracile."
,Forse un peso del genere era un po' troppo per lui da sopportare.
Ushiromiya George,"""Certo che è piuttosto pesante. È normale che sia difficile per te. Non preoccuparti, Kanon-kun."""
Ushiromiya Battler,"""E con questa mi sono messo in mostra. Che ne dite di dimenticarci di quello che è successo sul battello?"""
Ushiromiya Jessica,"""Ah! Come se potessi rimediare a quella tua grande scenata con così poco! Ahahahah! Più tardi dirò a Kanon-kun quanto sei stato divertente, Battler!"""
Ushiromiya Maria,"""Cadooo, cadooo!! Uuh, uuh, uuh!!!"""
,"Mentre si comportavano in quel modo, rimisi com'era prima il carico nella carriola."
Kanon,"""...Chiedo perdono per avervi fatto assistere a questa scena incresciosa."""
Gohda Toshiro,"""Molto bene, per ora basta così. Prego, puoi andare."""
,"Lasciare che gli ospiti, che avrebbero dovuto sentirsi i benvenuti, vedessero qualcosa di così riprovevole... per un domestico era una fonte di vergogna."
,"Sollecitato da Gouda ad allontanarsi, Kanon-kun se ne andò."
Ushiromiya Eva,"""Lo maltratti troppo, Gouda-san. Non avresti fatto meglio ad aiutarlo, invece di rimproverarlo con cattiveria?"""
Gohda Toshiro,"""...Ha ragione, non ci avevo pensato. Chiedo umilmente perdono."""
,"Gouda-san porse le sue scuse con savoir-faire, senza alterare il suo sorriso di un millimetro."
Ushiromiya Hideyoshi,"""Kanon-kun è bravo in un sacco di cose. Ma il suo essere giovane gioca spesso a suo svantaggio. Che peccato."""
Ushiromiya Rudolf,"""È un'età difficile. Dagli un po' di tregua. I domestici silenziosi sono quelli migliori. Giusto, Kumasawa-san?"""
Kumasawa Chiyo,"""Ohohohoh, Signor Rudolf, com'è severo!! Dovrebbe saperlo bene, non c'è domestica più silenziosa di me!"""
,"Davanti a quella palese bugia, tutti si fecero sfuggire istintivamente una risata.Nemmeno lei credeva alle sue stesse parole. Lo aveva detto per sdrammatizzare."
,"Eh già, tipico atteggiamento della vecchia Kumasawa."
,"Grazie alla risata fragorosa di Kumasawa-san, l'atmosfera che si era fatta un po' pesante si alleggerì."
Ushiromiya Kyrie,"""Vorrei posare le valigie il prima possibile. Qual'è la disposizone delle stanze, Gouda-san?"""
Gohda Toshiro,"""La disposizione è la stessa dell'anno scorso. Vi guiderò io. Prego, da questa parte."""
,"Fummo condotti verso una dépendance carina ed elegante. Per una notte, questa sarebbe stata la nostra residenza temporanea."
Kanon,"""..."""
,"Mentre entravano in fila dentro la struttura, Kanon li osservò da oltre una siepe."
,"Dopodichè, rivolse il suo sguardo verso i pesanti sacchi di fertilizzante impilati nella carriola."
,"La sua mente rimuginava sull'errore commesso poco prima. Battler, grande e grosso com'era, aveva alzato i sacchi che Kanon non era riuscito a sollevare, come se fossero delle piume."
,"Agli occhi di un osservatore esterno, sarebbe stato difficile capire quale effetto avesse avuto quell'atto di gentilezza su Kanon."
,Ma bastava vederlo allontanarsi a testa china per percepire l'impressione di una profonda riservatezza...
,"Dalle sue labbra sfuggì un flebile soliloquio. Ma i mormorii erano così bassi, che non raggiunsero nemmeno le sue stesse orecchie."
Kanon,"""...Persino io..."""
,"Kanon piegò la testa, e diede un piccolo morso al labbro..."
Ushiromiya Battler,"""Mi ricordavo il roseto, però... non ricordo di questa dépendance. È stata costruita di recente?"""
,"Su quelli che sembravano i lati del cancello vi era scritto ‘Toraian’ ({ruby:Rifugio del Visitatore:{p:0:渡来庵}}), ma visto che tutti la definivano una dépendance, imparai a fare lo stesso."
,"La casa in stile occidentale all'ultimo grido che si affacciava sul roseto possedeva un magnifico design, implementato con gran cura per essere in armonia col giardino."
Ushiromiya George,"""Proprio così! È stata costruita due anni fa. Ci fanno alloggiare qui sin da allora."""
Ushiromiya Jessica,"""Eheh, questo posto ti piacerà di più di quella vecchia villa che conosci bene. Vorrei avere anch'io qui la mia stanza!"""
Ushiromiya Maria,"""Uuh! La vuole anche Maria! La vuoleee!"""
,"...Anche la mia dimora potrebbe essere considerata da ricchi, ma in confronto a quella del ramo principale sembra proprio una casa qualunque."
,"Il loro sfoggio di ricchezze, indicato dall'aver costruito una dépendance così impeccabile per dei visitatori che si sarebbero recati qui poche volte l'anno, mi lasciava sbalordito."
Gohda Toshiro,"""Signora Eva, signor Hideyoshi. Questa è la vostra stanza, accomodatevi pure. Signor Rudolf, Signora Kirie, accomodatevi pure, questa è la vostra stanza."""
Ushiromiya Eva,"""Questo posto è elegante e di classe come sempre. Lo stile occidentale è davvero superbo."""
Ushiromiya Hideyoshi,"""Lo stile occidentale va bene per due o tre giorni, ma per stanziarsi più a lungo serve per forza lo stile nipponico! Un giapponese si rilassa meglio sopra ad un tatami."""
Ushiromiya George,"""...Ahah, stanno litigando sul se rendere la loro nuova casa in stile nipponico o in stile occidentale. Mamma serba ancora rancore verso papà per aver iniziato i lavori in quello nipponico, e bisticciano spesso a riguardo."""
Ushiromiya Jessica,"""Sono così gelosa dei tuoi genitori, cugino George. I miei sono così freddi. Però quando si tratta dei miei voti vanno d'amore e d'accordo."""
,"Tutte le stanze sembravano essere per due persone. E menomale, ero grato di non essere costretto, con la scusa di essere una famiglia, a dividere col vecchiaccio la stessa stanza."
,"Non credo che i miei genitori si sarebbero potuti divertire con me in mezzo, ihihih."
Ushiromiya Kyrie,"""Perché quel ghigno? Stai pensando a qualcosa di sconcio, vero?"""
Ushiromiya Battler,"""Ihihihih! Qualcosa di sconciooo? Certo che nooo! Prego, godetevi pure il soggiornooo!"""
Ushiromiya Battler,"""Ahiahiahiahi! Mi fai male, vecchiaccio!"""
,"Dietro di me, papà mi tirò nuovamente per l'orecchio."
Ushiromiya Rudolf,"""Piantala con le idiozie. Già ho lo stomaco che mi fa un male cane, non sono dell'umore. Stavolta sei un ospite d'onore. Comportati bene con mio padre e con gli altri parenti..."""
Ushiromiya Rudolf,"""Stai almeno attento a cosa dici di fronte a papà, capito? Con lui non serve a niente scherzare... Jessica-chan, di che umore è ultimamente il nostro capofamiglia?"""
Ushiromiya Jessica,"""...Mmh... Suppongo lo stesso dell'anno scorso... Dicono che gli rimangono tre mesi di vita, ma nonostante questo è arzillo, scorbutico, e irascibile come sempre."""
Ushiromiya Rosa,"""Il che significa che anche quest'anno è di cattivo umore come al suo solito... L'unico che riesce a prendersi cura di lui è sempre Genji-san?"""
Kumasawa Chiyo,"""Pare che il padrone si apra solo nei confronti di Genji-san. Ultimamente, a stento convoca noi umili servitori..."""
Ushiromiya Jessica,"""Si sarà di nuovo chiuso nel suo studio, assorto in quella sua strana magia nera. Può fare quello che gli pare con i suoi passatempi, ma vorrei che la smettesse di infestare casa con il suo tanfo... e che rimanesse nel suo studio per sempre. Eheheh!"""
Ushiromiya George,"""Non parlare in questo modo dei più anziani. Sii più riconoscente, siamo tutti in debito con lui per aver ricostruito la famiglia Ushiromiya."""
Ushiromiya Jessica,"""Mmh... beh... Scusate."""
,"Dopo essere stata rimproverata dal fratellone George, Jessica non potè fare altro che rimangiarsi le sue parole offensive."
,"La famiglia Ushiromiya navigava nell'oro, ma ciò ovviamente voleva dire che era composta da persone eccentriche e completamente fuori dal mondo."
,"Trovandosi al vertice, il capofamiglia, ovvero nostro nonno, sembrava essere il più eccentrico e terribile tra tutti."
,"Papà prima aveva detto... che lo stomaco gli faceva un male cane, ma penso che tutti gli adulti venuti qui provassero la stessa identica sensazione."
,Erano senz'altro invidiosi dei nipoti che giocavano e ridacchiavano.
,"Da quello che mi raccontava il vecchio, il capofamiglia era un uomo violento che adoperava punizioni corporali in ogni occasione, e li colpiva crudelmente con una spada di legno, senza fare distinzione tra figlio o figlia."
,"Se era così tradizionalista con i suoi bambini, perché non lo è stato un po' di più anche con i loro nomi?"
,"Per colpa sua, anche i suoi nipoti portavano questo fardello..."
,"Beh, non mi stupiva affatto questo suo ritratto terrificante."
,"Io non ricordo di averlo incontrato molte volte, ma mi sembrava che fosse un nonno estremamente scorbutico, che faceva atterrire con uno sguardo tagliente chi si trovava in sua presenza."
,"Ricordo anche che quando c'era il nonno, l'atmosfera nella stanza diventava così opprimente, che a stento si riusciva a respirare."
,"Ciò che disse papà in quel momento, a proposito di essere l'ospite d'onore, mi faceva rivivere quel peso."
Ushiromiya Battler,"""...Sei anni fa ero alle elementari, ma ora effettivamente sono un liceale. Se mi comportassi male potrei finire nei guai... Oooh, che paura."""
Ushiromiya George,"""Sicuramente è irruento, ma non è così severo da risultare spaventoso. Di certo non si può dire che sia ingiusto. È una persona ragionevole che semplicemente non sa esprimersi a parole."""
Ushiromiya Jessica,"""Ma cugino George, tu sei sempre stato il cocco della famiglia per via dei tuoi ottimi voti. Noi veniamo trattati dal nonno in maniera completamente diversa!"""
Ushiromiya Jessica,"""Ad esempio, io sono stata sculacciata con una spada di legno. Il mio sederino! Il mio candido sederino di fanciulla!"""
Ushiromiya George,"""Jessica-chan, dopotutto tu sei la figlia erede del ramo principale della famiglia.{n}Il nonno ha un occhio di riguardo per te. Considera la sua severità come un riflesso delle sue alte aspettative."""
Ushiromiya Jessica,"""Ma chi prendi in giro... Ti cederei volentieri il titolo di erede, cugino George.{n}È un fardello piuttosto pesante da sopportare."""
,"Mi pare di averla già introdotta, ma Jessica era la figlia erede del ramo principale della famiglia. Come cugini appartenenti a rami cadetti, le pressioni che sopportiamo saranno diverse."
Ushiromiya Maria,"""...Uuh? Cugina Jessica, è pesante? Sarebbe più leggero se lo tenesse Maria?"""
Ushiromiya Jessica,"""Mmh? Ahahahahah, grazie. Stai tranquilla, non ho intenzione di addossarlo a te, Maria-chan..."""
Ushiromiya Jessica,"""Porterò questa croce fino alla tomba... Non preoccuparti."""
,"Jessica era riconoscente per la considerazione ingenua di Maria, ma nell'espressione di Jessica permaneva un'ansia per il futuro che difficilmente sarebbe svanita..."
,"Eravamo sulla stessa barca? All'avvicinarsi degli esami, qualsiasi studente delle superiori non riuscirebbe a nascondere la propria ansia per il futuro."
Ushiromiya Rosa,"""Vieni qui, Maria. La mamma e Maria staranno in questa stanza."""
Ushiromiya George,"""Battler-kun, io e te staremo in questa stanza."""
Ushiromiya Battler,"""Oh? Cavolo, che gran sorpresa! Wow, è più grande di quella dei nostri genitori!"""
Ushiromiya Jessica,"""Sapete, ho pensato che tra cugini si dovrebbe stare insieme, quindi ho chiesto di prepararci una stanza più grande."""
Ushiromiya Maria,"""Uuh! Anche a Maria piace di più questa!! Qui è meglio che stare con mamma! Uuh, uuh!"""
Ushiromiya Battler,"""Oh, anche a te piace di più stare qui, Maria?! Bene, questa stanza è mia e del fratellone George, ma ti daremo il permesso speciale di entrare e uscire a piacimento! Tienilo segreto da tua mamma, d'accordo?"""
Ushiromiya Maria,"""Uuh! Segreto!"""
,"Sua madre, zia Rosa, era proprio dietro di noi, ma Maria rispose entusiasta, alzando i pugni trionfante."
,"Dopo che i nostri genitori depositarono i bagagli nelle camere, ci riunimmo nuovamente in corridoio."
Ushiromiya Rudolf,"""Ehi, marmocchi, voi che fate? Resterete qui a chiaccherare fra cugini?"""
,Pare che stessero per andare alla villa per annunciare il loro arrivo...
,"Normalmente avremmo dovuto seguirli e presentarci tutti quanti insieme, ma in quel caso, il vecchio avrebbe semplicemente detto un ‘venite anche voi!’, e avrebbe chiuso il discorso."
,"Ci stava dicendo che anche se non fossimo venuti sarebbe andata bene, quindi che dovremmo fare?"
Ushiromiya Hideyoshi,"""In ogni caso, tra poco sarà ora di pranzo. Meglio che i ragazzi si rilassino qui.{n}E poi, se il tempo dovesse peggiorare, questa potrebbe essere la loro ultima occasione per giocare fuori."""
Ushiromiya Maria,"""Uuh! Viene anche Maria!"""
Ushiromiya Rosa,"""Maria, tu rimani qui a casa, va bene? Fai la brava e aspetta qui."""
Ushiromiya Maria,"""...Uuh."""
,"Non potevamo andarcene e lasciarla sola, dato che era stato detto a Maria di sorvegliare la casa."
,"Il fratellone George lo capì subito, e a nome dei cugini diede una risposta decisa."
Ushiromiya George,"""Bene, noi approfitteremo dell'occasione e resteremo in casa. Avremmo un sacco di storie da raccontarci, visto che è passato un anno."""
Ushiromiya Kyrie,"""Che cosa bella. E Battler-kun ha ben sei anni da recuperare, no?"""
Ushiromiya Battler,"""Eh, sì. Resterò in casa come un bravo bambino."""
Ushiromiya Jessica,"""Kumasawa-san, anche io resterò qui! Noi ragazzi romperemo i ranghi e lasceremo il resto agli adulti, eheheh!"""
Kumasawa Chiyo,"""Magnifico, ohohoh. Lo riferirò alla madame..."""
Gohda Toshiro,"""Bene, signori, lasciate che vi guidi verso la villa. Prego, da questa parte."""
Ushiromiya Eva,"""...Per gli altri ragazzi è un conto, ma George sta diventando un adulto, non sarebbe meglio se venisse con noi?"""
Ushiromiya Hideyoshi,"""Così il povero George si sentirà escluso. Anche interagire fra cugini è importante. Bene, allora noi andiamo!"""
,"Uno dopo l'altro, gli adulti uscirono fuori."
,"Gouda-san era a capo della fila, e Kumasawa-san era nelle retrovie, come quando ci avevano condotti fuori dal porto."
,"Una volta che ci riunimmo nella stanza assegnata a noi cugini, il fratellone George ci chiese di scusarlo un momento, dopodiché corse verso Kumasawa-san, che stava seguendo gli adulti che stavano man mano uscendo, apparentemente con qualcosa da chiederle."
,"Avendo avuto subito la sua risposta, ritornò indietro."
Ushiromiya Battler,"""Tutto a posto, fratellone?"""
Ushiromiya George,"""Ah, nulla. Volevo solo chiedere una cosa."""
Ushiromiya Maria,"""Uuh! Anche Maria vuole sentirlo! Anche Maria vuole sentirlo!"""
Ushiromiya Jessica,"""...Mmh? Uhuhuhuh. Cosa potrà mai chiedere il cugino George a Kumasawa-san e non a me? Ah, non ne ho la più pallida idea!"""
Ushiromiya George,"""No, devi aver frainteso...! Non so cosa stia pensando Jessica-chan, però...!"""
,Il fratellone stava cominciando a farfugliare.
,"Sembrava che avesse la coscienza sporca, e che Jessica lo tenesse in pugno per questo..."
,"In ogni caso, non è divertente se Jessica sa qualcosa che io non so!"
Ushiromiya Battler,"""Beh, Maria, sembra che gli unici ad essere esclusi siamo noi, vero? Vogliamo sentire cosa dicono?!"""
Ushiromiya Maria,"""Uuh! Battler e Maria vogliono sentire! Battler e Maria vogliono sentire!"""
,"""""Uuh, uuh, uuh, uuh!!!"""""
,"Io e Maria intonammo un ‘uuh, uuh’ insieme."
Ushiromiya George,"""No, è che... non è niente di che, ahahahah..."""
Ushiromiya Battler,"""Bugiardo! Fratellone, non sai dire bugie, confessa! Maria, fagli il solletico all'ascella destra, io penserò a quella sinistra!"""
Ushiromiya Maria,"""Uuh! Maria all'ascella destra, Battler all'ascella sinistra! Uuh!"""
Ushiromiya George,"""Aspettate!! Smettetela voi due...!! Ahahahah, fermi, ahahahahahahah!!"""
,"Maria ed io inseguivamo scherzosamente il fratellone, che cercava di scappare rotolando sopra il letto."
,"Arrivati alle superiori credo che non si dovrebbe più fare la peste, ma in fondo mi mancava giocare in questa maniera."
,Un modo caloroso per divertirsi.
Ushiromiya Jessica,"""Ahahahahahah, che avevi chiesto a Kumasawa-san, cugino George? Mmh?{n}Ah, capisco, è per quello. È passato un anno da quando sei venuto a trovarci.{n}In questo periodo sono andati e venuti vari domestici, e tu volevi presentarti a loro o qualcosa del genere, giusto?"""
Ushiromiya Maria,"""...Uuh? Presentarsi, anche Maria si presenterà!"""
Ushiromiya Battler,"""Che diamine, non c'è nulla di cui vergognarsi, fratellone... Mmmh? O non era per quello?! Non farti ingannare Maria, cosa sta nascondendo il fratellone? Riprendiamo la tortura!! Woaaaaaah!!"""
Ushiromiya George,"""S-Smettetela, dico sul serio! Aahahahahahah! Maria-chan, anche tu, finiscila!!"""
Ushiromiya Maria,"""Aahahahahahah, ahhahahahahahah! Kyahah, kyahah!!"""
Ushiromiya Jessica,"""Probabilmente è impegnata con le pulizie o i preparativi per il pranzo. Tranquillo, passerà a salutarci più tardi. Scommetto che all'accoglienza di quell'invadente di Gouda avresti preferito quella di Shannon, vero? Eheheh!"""
Ushiromiya Battler,"""Shannon...? Shannon... Aaaaaaaaahh... Mi ricordo di quella ragazza! È ancora una domestica? Come sta?!"""
Ushiromiya Hideyoshi,"""Comunque, Natsuhi-san. Come va il tuo mal di testa? L'ultima volta sembrava farti molto male."""
Ushiromiya Natsuhi,"""...Ultimamente sto molto meglio, grazie al cielo. Grazie per essertene preoccupato."""
Ushiromiya Rosa,"""Oh, giusto, tieni. È un pensierino per te, Natsuhi-san."""
Ushiromiya Natsuhi,"""...Grazie di tutto. Ricevo sempre qualcosa da parte tua... È del tè nero?"""
Ushiromiya Rosa,"""È una tisana con menta piperita ed erba cedrina. È una miscela di un negozio famoso, e dicono sia ottima per le emicranie. Ho pensato che potesse esserti utile."""
,Rosa è sempre stata una donna coscienziosa...
,"Probabilmente, essendo la più giovane dei quattro fratelli e molto più piccola in confronto agli altri tre, era riuscita a crescere senza covare la velenosità dei suoi fratelli e sorelle."
,"La sua accortezza fece rilassare per un attimo il volto di Natsuhi, ma non era abbastanza per sciogliere la sua espressione indifferente, irrigiditasi a causa dei lunghi anni di forte stress."
Ushiromiya Eva,"""A proposito, hai sempre detto di avere mal di testa. Perché non ti riprendi? Jessica-chan ha gli esami quest'anno, no? Questa è una svolta cruciale nella sua vita. Non può contare su sua madre se sei in queste condizioni, vero? E poi, Natsuhi-san, sei più giovane di me di tre anni. Perché non ti dai un po' di contegno?"""
Ushiromiya Natsuhi,"""...Mi dispiace. Soffro da sempre di queste emicranie."""
,"Eva talvolta non sceglieva con cura le sue parole, ma i commenti che rivolgeva a Natsuhi contenevano tracce di palese malizia, anche se le nascondeva con un sorriso."
,"Ovviamente, Natsuhi non se le lasciava sfuggire."
,"Mentre conteneva quanto più poteva il desiderio di rivolgerle una faccia disgustata, si comportò come se la stesse ascoltando distrattamente."
Ushiromiya Kyrie,"""Anche il nostro Battler-kun avrà gli esami quest'anno, vero? Rudolf-san, non dovresti interessartene un po' anche tu? Prendila con più serietà al punto da avere emicranie come Natsuhi-san, è per il bene di tuo figlio."""
Ushiromiya Rudolf,"""Se dico qualcosa lui protesta sempre. Quindi come dovrei parlargli? Dirgli il contrario, che dovrebbe passare il tempo a bighellonare?""""Sarebbe l'unico modo con cui mi ascolterebbe senza fiatare."
Ushiromiya Rudolf,"Hideyoshi-san, tuo figlio è andato molto bene negli esami, vero? Ti prego, insegnami il segreto infallibile per educare i propri figli."""
Ushiromiya Hideyoshi,"""Mmh, beh... Forse era perché gli ho detto per cosa si deve studiare! Lo studio non serve a nulla da solo."""
Ushiromiya Hideyoshi,"""Giusto, lo studiare è una pratica in cui si apprende cercando ciò che non si sa!{n}Se non ci riesci, non puoi essere utile per la società! Non parlo di saper scrivere o saper fare i conti. Si tratta di imparare come studiare e apprendere!"""
Ushiromiya Natsuhi,"""...Che discorso esemplare. Sarebbe bello se potesse capirlo anche la nostra Jessica. Ora come ora non ci siamo, ma per essere l'erede della famiglia Ushiromiya—"""
Ushiromiya Eva,"""Suvvia, devi proprio costringerla a diventare l'erede? Dopotutto, una donna deve trovare la propria felicità. I genitori non dovrebbero imporre cose del genere, non credi?"""
Ushiromiya Hideyoshi,"""Finiscila, Eva. Ogni famiglia ha il proprio modo di crescere i propri figli.{n}Non insistere."""
Ushiromiya Eva,"""Vi chiedo scusa. Anche a te, Natsuhi-san, non prendertela, ok?"""
Ushiromiya Natsuhi,"""..."""
,"Nonostante il tempo nuvoloso, la luce filtrata dalla finestra portava con sé tepore, eppure all'interno della stanza l'aria ristagnava... e ciò faceva venire forti mal di testa anche agli altri, oltre a Natsuhi."
,"Per cercare di spazzare via quell'atmosfera, Kirie diede un allegro spunto di conversazione a tutti i presenti."
Ushiromiya Kyrie,"""Comunque, è un tè nero dall'aroma davvero ottimo. Beviamolo subito.{n}Di sicuro un tè nero di Leopold del genere in Giappone può essere comprato solo a Ginza, vero?"""
Ushiromiya Rosa,"""Sei ben informata, Kirie-san. Ne è valsa la pena andare ad acquistarlo."""
,Kirie e Rosa si alzarono dalle loro sedie per andare a preparare il tè nero.{n}Ma Natsuhi le anticipò.
Ushiromiya Natsuhi,"""...Vi ringrazio entrambe. Beviamolo più tardi. Uno dei nostri domestici arriverà presto a portare del tè, perciò vi prego di accomodarvi."""
Ushiromiya Rudolf,"""Lasciatelo per dopo, voi due. Godiamoci questo drink di benvenuto."""
,"Con sguardo disinvolto, Rudolf diede loro un segnale di tornare alle loro sedie...Kirie e Rosa capirono immediatamente, e tornarono ai loro posti senza fiatare."
,"Dato che gli ospiti erano stati ricevuti, bisognava subito preparare del tè per loro..."
,"Il fatto che il tè fosse talmente in ritardo, che gli ospiti avevano incominciato a dire di preparselo da soli, stava facendo fare una pessima figura ai padroni di casa."
,"Natsuhi si morse il labbro, frustrata dall'inettitudine dei domestici che stavano impiegando troppo tempo per portare il tè..."
,"Vedendo la sua faccia, Eva iniziò a ridacchiare senza esitazione..."
,"Ovviamente, Shannon non poteva sapere cosa stava succedendo nel salotto."
,"Entrò spingendo un portavivande con sopra delle tazzine da tè, e senza motivo apparente, ricevette un'occhiataccia da Natsuhi, non potendo fare altro che tentennare senza sapere cosa avesse fatto."
Shannon,"""...S-Scusatemi. I preparativi del tè sono terminati."""
Ushiromiya Hideyoshi,"""Oh, Shannon-chan, da quanto tempo! Ti stai facendo sempre più carina!"""
Shannon,"""...Oh... ecco... grazie..."""
Ushiromiya Natsuhi,"""Potrai chiacchierare dopo che avrai preparato la tavola. Si raffredderà il tè."""
Shannon,"""...M-Mi scuso, madame."""
,"Durante le sue scuse simili a quelle di un animaletto impaurito, urtò contro il portavivande, facendo cadere diversi cucchiaini da tè, e causando un gran fracasso."
,"La sua goffaggine rese l'espressione di Natsuhi ancor più severa, la quale fece aumentare sempre di più lo sgomento di Shannon."
Ushiromiya Eva,"""È tutto a posto, Natsuhi-san. Non c'è niente di male nello scambiare quattro chiacchiere. Abbiamo aspettato così a lungo, il tè si sarà già raffreddato. Uhuhuhuh."""
Shannon,"""N-Non si preoccupi... Non è ancora freddo..."""
Ushiromiya Natsuhi,"""...Shannon, termina subito i preparativi per la tavola."""
Shannon,"""M-Mi dispiace, madame..."""
,Era chiaro che Natsuhi si stesse innervosendo...
,"L'inettitudine che aveva fatto ritardare il tè, la goffaggine della domestica, tutto puntava alle tipiche incapacità gestionali di Natsuhi, facendole perdere la faccia."
,"Esporre questa incompetenza, in un evento che avviene solo una volta all'anno, era senza dubbio un'enorme umiliazione per una persona responsabile delle finanze del ramo principale della famiglia Ushiromiya."
Ushiromiya Rudolf,"""Lasciala stare, Natsuhi-san. Non pensi che sia ingiusto maltrattare Shannon-chan se sta facendo del suo meglio?"""
Ushiromiya Natsuhi,"""Non sto maltrattando nessuno...!"""
Ushiromiya Kyrie,"""Che buon profumo. Posso chiedere la marca di questo tè?"""
Shannon,"""...Ecco... Io... sono mortificata... La cercherò più tardi..."""
,"Kirie intendeva essere premurosa nei suoi confronti, volendo alleggerire quell'atmosfera tesa..."
,"Tuttavia, Shannon aveva al contrario assunto un comportamento disdicevole, incupendo il volto di Natsuhi e l'atmosfera della stanza."
,"In quel momento, tutti sentirono chiaramente la grassa risata di Eva."
Ushiromiya Eva,"""Che coooosa? Shannon-chan, non sai neanche cosa stavi per versarci?{n}Non va bene, non dovresti servire qualcosa di così sospetto agli ospiti.{n}Avremmo bisogno di un cucchiaino d'argento per questo tè?"""
Shannon,"""...M-Mi dispiace... Vado immediatamente a prenderne uno..."""
Ushiromiya Eva,"""Shannon-chan. Sai a cosa servono i cucchiaini d'argento? O perché devono essere d'argento? Lo sai il motivo?"""
Shannon,"""...No... ehm..."""
,"Sfoggiando un sorriso malizioso, Eva scrutò Shannon che preparava la tavola..."
,"Ad osservarla, l'espressione di Eva sembrava avere un fascino diabolico."
,"Tuttavia, le parole che uscivano dalle sue labbra erano senza dubbio affilate come le lame di un rasoio."
,"Shannon provò con tutte le sue forze ad evitare lo sguardo di Eva, che la fissava continuamente negli occhi."
,"Realizzando che Shannon avesse difficoltà a rispondere, Rosa accorse prontamente in suo aiuto."
Ushiromiya Rosa,"""Si dice che l'argento diventa opaco se entra a contatto con del veleno... Uhuhuh, hai imparato qualcosa di nuovo, vero, Shannon-chan?"""
,Lo ritenevano un tè che non si poteva bere senza assicurarsi che fosse avvelenato.
,"Per Natsuhi era come insultare sia il tè, sia lei che lo stava offrendo."
,"Con una risatina in volto, Rudolf diede una pacca sulla spalla ad Eva."
Ushiromiya Rudolf,"""Ahah, con te non c'è bisogno di argenteria, sorellona. Con la tua lingua velenosa, una sola leccata renderebbe nero come la pece anche un piatto d'argento."""
Ushiromiya Hideyoshi,"""Wahahahahah! Dato che ascolto questa lingua velenosa ogni giorno, ormai dovrei essere immune al veleno! Eva, non mi importa se la usi con me, ma moderati con chi non ha sviluppato una resistenza! Wahahahahah!"""
Ushiromiya Eva,"""Cielo, quanto siete crudeli. Ho solamente impartito a Shannon-chan qualche conoscenza sul tè. Uhuhuh."""
,"Tutti sorrisero, anche se con una punta di amarezza, come per unirsi alla risata sguaiata di Hideyoshi."
,"Solo Natsuhi non si aggiunse a loro, ma almeno per il momento, la conversazione nel salotto era scambiabile per una chiacchierata allegra e amichevole."
,"Quando Shannon finalmente finì di apparecchiare il tavolo da tè e cercò di andarsene, Kirie si scusò a bassa voce con lei per non essere stata in grado di aiutarla..."
,Shannon fece un piccolo inchino e si ritirò rapidamente...
,"Shannon spingeva il portavivande lungo il corridoio, tenendo lo sguardo basso..."
,"Dal suo aspetto sofferente, era facile supporre che fosse stata maltrattata in quel modo."
Kanon,"""...Non buttarti giù. Non hai fatto niente di male, sorella."""
Shannon,"""...Mi stavi osservando."""
Kanon,"""Questo è il mio dovere."""
Shannon,"""..."""
Kanon,"""Che vadano all'inferno, sia la madame che la signora Eva... ma il peggior codardo è lui."""
,Kanon volse uno sguardo pregno d'odio nella direzione opposta al salotto.
,I preparativi per il tè erano stati ritardati da alcuni grossi problemi in cucina.
,Questi problemi non erano stati causati da Shannon. In realtà era stato Gouda a commettere un grande sbaglio.
,"Dopotutto, era impossibile che un esibizionista come Gouda rinunciasse ad un compito appariscente come il portare il tè nel luogo in cui si erano radunati gli ospiti."
,"Arrivò a preparare il tè una seconda volta, sprecando tempo inutilmente."
,"Rendendosi conto che non ne avrebbe giovato in termini di reputazione, affidò il compito di preparare la tavola a Shannon, che passava di lì per caso..."
,"Si poteva definirla una mossa molto furba da parte sua, ma rimaneva comunque un atto di codardia."
Shannon,"""...Va tutto bene, Kanon-kun, ti ringrazio... Non mi dà fastidio, davvero..."""
Kanon,"""..."""
,Il silenzio di Kanon mostrava chiaramente che le parole di Shannon non fossero sincere.
Shannon,"""...Grazie. Mi sento un po' meglio, ora che almeno tu capisci cosa provo."""
Kanon,"""...Reprimi troppo i tuoi sentimenti, sorella... Sii meno dura con te stessa di tanto in tanto."""
Shannon,"""Sì... grazie."""
,"Ad un tratto entrambi percepirono la presenza di qualcuno, e si girarono di scatto."
,"Videro la figura di un uomo di mezz'età. Era Genji, il capo dei domestici."
Ronoue Genji,"""...Cosa state facendo qui...? Shannon, torna immediatamente in cucina."""
Shannon,"""S-Sì... Vogliate scusarmi..."""
Kanon,"""..."""
,"Shannon ubbidì prontamente, e spinse subito il portavivande, facendo per andarsene."
,"Ma Kanon covava qualcosa nei suoi occhi che non poteva esprimere a parole, attirando senza dire nulla l'attenzione di Genji."
Ronoue Genji,"""...Cosa c'è? È successo qualcosa...?"""
Kanon,"""...S-Shannon non ha fatto nulla di male. Ma quella gente..."""
Shannon,"""Smettila, Kanon-kun..."""
Shannon,"""Con permesso. Torno subito al lavoro. Torna anche tu al tuo posto, Kanon-kun... Ti prego."""
Kanon,"""...Se lo dici tu, sorella."""
Ronoue Genji,"""...Se questo è tutto, allora va'."""
Kanon,"""...Sì... Vogliate scusarmi."""
,"Nelle ombre del corridoio, una vecchia donna che indossava un grembiule osservava la scena. Era Kumasawa..."
Kumasawa Chiyo,"...Oh, Shannon-san, Kanon-san, mi si strugge il cuore...{n}Non c'è ragione di prendersela con voi due...{n}Ma è innegabile che Gouda-san vi detesti..."
Kumasawa Chiyo,"Pare che Gouda-san, prima che venisse assunto dalla famiglia Ushiromiya, lavorasse in un certo hotel di lusso."
Kumasawa Chiyo,Penso che il metodo lavorativo che aveva imparato lì fosse alquanto impressionante.
Kumasawa Chiyo,È solo che Gouda-san è il domestico che lavora qui da meno tempo di tutti...{n}Credo che sia orgoglioso dell'esperienza accumulata sin da allora.
Kumasawa Chiyo,"Alla prima occasione, prende di mira Shannon-san e Kanon-san, che lavorano da più tempo qui alla villa, ma non hanno molta esperienza di vita, e non sono ancora maturati..."
Kumasawa Chiyo,"E inoltre... anche se mi rincresce molto, sono odiati anche da madame Natsuhi..."
Kumasawa Chiyo,"Certo, parlando per mia esperienza, la madame fa parte di questa famiglia da molto più tempo."
Kumasawa Chiyo,Eppure... questo è un punto su cui non riesco a simpatizzare con lei...
Kumasawa Chiyo,Anche il padrone sa essere davvero perfido...
Kumasawa Chiyo,Come fa a non capire che le sue insulse pretese hanno causato alla madame degli enormi complessi di inferiorità...
Kumasawa Chiyo,"Naturalmente, all'interno del suo cuore, la madame è perfettamente consapevole che non ha motivi per trattare quei due così duramente..."
Kumasawa Chiyo,"Comunque sia, anche se la mente sa cosa deve essere fatto, il cuore ha le sue ragioni che la mente non conosce..."
Kumasawa Chiyo,"Aah, mi si strugge il cuore..."
Kumasawa Chiyo,Non posso fare altro se non vegliare di nascosto su di loro...
