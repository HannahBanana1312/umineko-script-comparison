Speaker,Italian (Majotachi no Sub) (New) (IT)
Ushiromiya Kinzo,"""...Capisco. Pare che abbia avuto inizio."""
Ronoue Genji,"""...Sì."""
Shannon,"""..."""
,"Nonostante Kinzo avesse saputo delle sei morti, le sue emozioni non vacillarono minimamente."
,"La faccia che aveva mentre guardava fuori dalla finestra... era simile a quella ghignante di un giocatore di scacchi, in risposta ad una mossa superlativa del suo avversario..."
,Era alquanto impensabile che un padre che aveva perso così tanti figli in una volta sola potesse sfoggiare una simile espressione.
Ronoue Genji,"""...Gouda e Kanon sono andati a telefonare alla polizia, seguendo gli ordini della signora Rosa. E in seguito, ci è stato ordinato di chiedere ulteriori istruzioni a lei, padrone... Cosa dovremmo fare?"""
Ushiromiya Kinzo,"""...Quest'isola è già stata tranciata fuori dal mondo reale. Telefoni e apparecchi simili non si riveleranno di alcun aiuto."""
Ronoue Genji,"""Devo fermarli?"""
Ushiromiya Kinzo,"""...Finché la roulette non terminerà il suo corso, quello che faranno per passare il tempo sarà affar loro. Lasciali fare ciò che più li aggrada."""
Ronoue Genji,"""...Sissignore."""
Shannon,"""...Ehm... Cosa dovrei riferire alla signora Rosa?"""
Ushiromiya Kinzo,"""Non ho forse detto che quello che fanno per passare il tempo è affar loro?!! Possono pure mettersi a cantare o ballare! Sono liberi persino di impiccarsi o di gettarsi in un calderone bollente!! Finché non moriranno 13 persone, potranno trascorrere il loro tempo come vorranno. Se sono annoiati, allora possono riflettere sul perché sei per nove fa quarantadue!! È la risposta ai misteri dell'uomo e dell'universo!!"""
Shannon,"""S-Sì...! S-Sono mortificata...!"""
,La sua indignazione improvvisa terrorizzò Shannon... Genji le fece un gesto per dirle di non parlare oltre.
,A Shannon non rimase che pentirsi di aver preso parola in modo inopportuno...
Ushiromiya Kinzo,"""Tuttavia... Anche voi potete fare come meglio credete... Genji. E anche tu, Shannon. Fino ad oggi mi avete sempre servito bene."""
Shannon,"""N-Non siamo degni di tale elogio... Però, ecco..."""
Ronoue Genji,"""...Noi siamo dei mobili che hanno giurato di prestare servizio al loro padrone. Noi saremo costantemente al suo fianco... fino a quando non giungerà la fine."""
Ushiromiya Kinzo,"""...Voglio raccontarvi... ogni cosa... Shannon. Sto scrivendo un testamento. Trascrivi il mio dettato, per favore... Tu, Genji, fammi la mia solita bevanda, per piacere."""
Shannon,"""Eh...? S-Sissignore...!"""
,"A causa delle condizioni di salute di Kinzo, Nanjo lo aveva spesso incoraggiato a scrivere un testamento, ma ogni volta lui andava su tutte le furie..."
,"Da lì in poi, si sarebbe potuto dire che il termine ‘testamento’ fosse il vocabolario più detestato da Kinzo."
,"E dato che quella parola era uscita proprio dalla sua bocca, Shannon non potè fare a meno di dubitare per un istante delle proprie orecchie."
,"Shannon allestì rapidamente un tavolino e dei fogli per scrivere. E insieme a lei, Genji iniziò a preparare la tipica bevanda mefitica verde di Kinzo, proprio come gli era stato ordinato..."
Shannon,"""Sono pronta per cominciare."""
Ushiromiya Kinzo,"""...Mmh... Da dove dovrei iniziare...? Forse potrei anche parlare della mia vita... Sarà piacevole lasciare una testimonianza delle mie partite più memorabili..."""
Ushiromiya Kinzo,"""È davvero avvincente leggere fonti riguardanti partite vecchie oltre un secolo... Un viaggio mentale in cui si esaminano i pensieri dei giocatori... In tal caso, i registri delle partite che ho sostenuto nella mia vita potrebbero, a loro volta, invitare le generazioni future a intraprendere un viaggio attraverso i miei pensieri... Hmph."""
,"Con le mani dietro la schiena, Kinzo girò per un po' in cerchio intorno alla stanza, ponderando da dove iniziare a discorrere..."
Ronoue Genji,"""Padrone... Ecco a lei."""
Ushiromiya Kinzo,"""Bene. Grazie, amico mio... Dunque. Per narrare la mia vita, occorre che io cominci la mia storia dall'incontro con la strega..."""
Ushiromiya Kinzo,"""Appunta tutto, Shannon... Il mio primo incontro con {f:5:Beatrice} ebbe luogo molto tempo fa. In quale anno dell'era Showa avvenne...? Se ricordo bene, era alla fine della guerra..."""
,Ci prendemmo il tempo necessario per recuperare la calma... e giurammo ai nostri genitori che avremmo acciuffato il colpevole a qualunque costo.
,Sarebbe stata una falsità affermare che avevamo smesso di mortificarci...
,"Anche allora, se avessimo minimamente ceduto, saremmo stati posseduti dalla rabbia, ricorrendo alla violenza come aveva fatto Jessica."
,"Dopo essere tornato, Gouda aveva riferito che Kanon-kun si stava prendendo cura di Jessica..."
,"A quanto pareva, era ancora molto turbata emotivamente."
Ushiromiya Rosa,"""...Capisco. Grazie... Forse una persona giovane saprà comprendere meglio i sentimenti di una sua coetanea... Credo che sia meglio lasciarli soli, per ora."""
Nanjo Terumasa,"""Rosa‐san... Continuare a rimanere qui non ci porterà a nulla... I telefoni non funzionano, ma domani arriverà il battello, e potremo contattare la polizia. Dovremmo lasciare tutto così com'è per le indagini delle forze dell'ordine."""
Gohda Toshiro,"""...Concordo con il dottor Nanjo... Permanere in un posto del genere nuocerà alla nostra salute... Torniamo alla villa e prepariamo del tè nero..."""
Ushiromiya Rosa,"""...Giusto. Anch'io sono a favore... Battler-kun, George-kun, vi sentite pronti...? Chiudiamo le porte di questo luogo. Dovremmo lasciare tutto così com'è per l'arrivo della polizia."""
Ushiromiya George,"""È vero... Battler-kun... stai bene...?"""
Ushiromiya Battler,"""...Sì... Ho pianto tutte le lacrime che potevo versare... Sto bene ora."""
,L'indagine meticolosa della polizia avrebbe sicuramente rinvenuto qualche prova... Ma non eravamo abbastanza maturi da attenderla...
,"Avevo investigato nella cappella per conto mio, cercando di mettere le mani sul colpevole prima che la polizia arrivasse..."
,E tutto ciò che ne ricavai... fu un avvilente zero assoluto...{n}Non trovai neanche un indizio.
Ushiromiya Rosa,"""Forza... usciamo... Maria, noi ce ne stiamo andando... Non stare lì a fissare...!"""
Ushiromiya Maria,"""...Uuh."""
Gohda Toshiro,"""Su, su, signorina Maria... Andiamocene... Qui prenderà freddo."""
Ushiromiya George,"""...Papà, mamma... Grazie di tutto. State certi che diventerò un uomo che non deluderà le vostre aspettative..."""
,George rivolse ai suoi genitori le sue ultime parole di addio...
,"Dopo averlo visto, Battler fece lo stesso."
Ushiromiya Battler,"""...Papà, Kirie-san."""
,"Osservando le loro facce... sembravano dormire, ma... ciò rese la faccenda ancor più frustrante..."
Ushiromiya Battler,"""...Perdonatemi per lasciarvi in un posto così glaciale... Vi prometto che catturerò il responsabile... Ve lo prometto..."""
Ushiromiya George,"""...Cos'è... questo? Che graffito disgustoso... L'ha disegnato il colpevole?"""
Nanjo Terumasa,"""Decisamente di cattivo gusto... È orripilante..."""
,"Quando la porta della cappella venne chiusa, vedemmo per la prima volta quello spaventoso murale."
Gohda Toshiro,"""Quando l'avevamo trovato era già così... Sicuramente è stato il colpevole a disegnarlo..."""
Ushiromiya Battler,"""...Il colpevole è la strega, perciò sarà una sorta di cerchio magico per invocare un demone, no...?"""
Ushiromiya Maria,"""Kihihihihihihihihihih... Questo è il settimo pentacolo del Sole. Neanche questo conosci... Kihihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hihih. Ahia."""
Ushiromiya Rosa,"""Ehi!! Non ti dico sempre di smetterla con quella risata raccapricciante?!!"""
Ushiromiya Battler,"""Continua, Maria... Qual è il suo significato?"""
Ushiromiya Maria,"""È un pentacolo per svincolarsi dalle catene, che siano fisiche o spirituali... E la scritta in ebraico attorno alla circonferenza recita: ‘Signore, tu hai spezzato le mie catene. A te offrirò un sacrificio di ringraziamento, e invocherò il nome del Signore’."""
Ushiromiya George,"""...Un sacrificio di ringraziamento...? Stai dicendo che papà e gli altri sono stati uccisi per essere sacrificati a questo pentacolo...?!"""
Ushiromiya Rosa,"""Calmati, George-kun...! Questo è il colpevole che ci sta provocando... Non ha alcun significato. Pensarci sopra servirà solo ad avvelenarti."""
Ushiromiya Battler,"""...Inoltre, c'è anche scritto qualcosa in inglese... ‘{i:Happy Halloween for}’... ‘{i:Maria}’... Capisco. E di conseguenza, Maria ricevette la chiave per aprire questo posto... Dico bene?"""
Ushiromiya George,"""Però qui siamo alla cappella... Forse con ‘Maria’ non ci si riferisce a Maria-chan, ma alla Vergine Madonna... In tal caso, si potrebbe leggerla come una blasfemia contro Dio nel nome di Halloween."""
Ushiromiya George,"""Si dice che le streghe che contrattano con i demoni giurano di profanare il nome di Dio in eterno... Se la si vede in questo senso, è un crimine davvero stregonesco."""
Ushiromiya Rosa,"""Ne sei molto informato. Stai ripetendo quello che dice Maria?"""
Ushiromiya George,"""...Qualcosa del genere, sì."""
Ushiromiya Battler,"""La cappella, eh...? Li ha chiamati qui nella cappella apposta per ucciderli...{n}Zia Rosa. Per caso la cappella ha un'importanza particolare...?"""
Ushiromiya Rosa,"""Cosa intendi per... importanza particolare?"""
Ushiromiya Battler,"""Beh, ecco... Ha portato fin qui i cadaveri di sei individui, e ha allestito delle decorazioni piuttosto ricercate..."""
Ushiromiya Battler,"""Non possiamo asserire se queste sei persone siano state chiamate qui prima di venire uccise, o se siano state uccise prima di venire portate qui... Ma in ogni caso, richiederebbe uno sforzo considerevole... Quale motivo aveva il colpevole... {i:per volere qui sei persone morte}...?"""
Nanjo Terumasa,"""...Giusto. Avendo svolto qualcosa di così elaborato, le probabilità di rinvenire prove sconvenienti all'arrivo della polizia saranno estremamente alte..."""
Nanjo Terumasa,"""Non può essere che il colpevole non l'avesse previsto... Se è così, ne consegue chiedersi perché impegnarsi fino a questi livelli... per compiere qualcosa di simile..."""
Ushiromiya Battler,"""In tal caso, c'è una domanda che sorge spontanea... Qual'è il significato di questo luogo in cui sono stati scoperti i sei cadaveri?"""
Ushiromiya Rosa,"""...Questa cappella... era importante per nostro padre. Mi è stato severamente proibito di metterci piede, sin da quando ero una bambina."""
Ushiromiya Maria,"""Uuh... Anche Maria una volta è venuta qui, e venne sgridata tantissimo... Uuh..."""
Ushiromiya George,"""Un'importante cappella...? Ha qualche collegamento con la famiglia Ushiromiya...?"""
Ushiromiya Rosa,"""Non lo so... Nostro padre considerava la cappella un luogo molto sacro, e ne attribuiva un valore così grande da averla ristrutturata per diverse volte."""
Ushiromiya Rosa,"""Ma, come tutti noi ne siamo a conoscenza, lui non è un devoto credente, data la sua grande passione per la magia nera... Non ho mai sentito che venisse qui per pregare a Dio."""
Gohda Toshiro,"""...Per quanto io ne sappia, il padrone non si è mai recato qui. Noi chiamiamo questo luogo ‘la cappella proibita’ e... ehm... L'abbiamo sempre trattata come un'inquietante casa infestata."""
Ushiromiya Rosa,"""Nostro padre non si è mai avvicinato qui di persona, ma per qualche ragione, per varie volte all'anno la faceva pulire ai domestici... Sembrava che la tenesse sempre pulita per poterla usare una volta giunto il momento appropriato."""
Ushiromiya Battler,"""E ciononostante, viene chiamata ‘la cappella proibita’... Ihihih! Sarà inopportuno da dire, ma suona bene come nome, no? Dottor Nanjo, lei è un vecchio amico di nostro nonno, giusto? Ha mai chiesto dettagli a riguardo?"""
Nanjo Terumasa,"""...Glielo chiesi parecchio tempo fa, ma non ricordo cosa mi disse per evitare l'argomento... Già, forse mi rispose così..."""
Nanjo Terumasa,"""Che un giorno, forse anche lui avrebbe potuto ricevere una benedizione in tale luogo. Ma finché non sarebbe avvenuto un miracolo, quel giorno non sarebbe mai arrivato."""
Ushiromiya Battler,"""Cosa vuol dire...? Cosa si può fare in una cappella? Non intenderà mica il suo funerale?"""
Nanjo Terumasa,"""Non credo che Kinzo-san si riferisse a ciò... Lui si è sempre focalizzato sul vivere nel presente, invece di pensare a cosa accade dopo la morte... Tuttavia, pare che ciò sia stata la radice dei problemi rigurdanti l'eredità."""
Ushiromiya Battler,"""Allora che cosa dovrebbe fare nella cappella...? Pregare? Nella cappella si fanno anche le confessioni, vero...? Ad ogni modo, la cosa puzza."""
Ushiromiya George,"""...Io non saprei dire il perché... ma come ha detto il Dottor Nanjo, agli occhi di nostro nonno... sembra che fosse predestinato sin dalla costruzione di questa cappella che, finché non fosse avvenuto un miracolo, non avrebbe ricevuto una benedizione."""
Ushiromiya Rosa,"""Come fai a saperlo...?"""
Ushiromiya George,"""Guardate... È scritto lì in maniera esplicita... Sì, proprio lì."""
,"Il fratellone George indicò un rilievo con delle lettere dorate arrugginite, posto sulla porzione dell'arco al di sopra della porta."
,Sembrava esserci scritto un messaggio in inglese... Lo stato della ruggine rivelava che il messaggio era stato affissato sin da quando l'edificio venne costruito.
Ushiromiya Battler,"""...Faccio pena con l'inglese... Che c'è scritto...? ‘Dis doar iz...{0}opend...{0}onli att...{0}purobabiliti off’?? Scusate, sono proprio negato."""
,"Mi arresi alla prima delle due righe, non essendo riuscito a leggerla...{n}Il resto del gruppo sembrava riuscire a farlo correttamente."
Ushiromiya George,"""...Vediamo, se non erro, dato che viene la m, poi la b, la t e la q... Dunque, dunque... quanto dovrebbe essere grande... Credo sia, ecco..."""
Ushiromiya George,"""In ogni caso è incredibile. Non si può neanche contarlo con le dita di entrambe le mani. A meno che non avvenga un miracolo, è davvero impossibile."""
Nanjo Terumasa,"""...Vero. Era il modo con cui Kinzo un tempo si esprimeva, usando concetti del gioco d'azzardo per parlare di qualsiasi cosa."""
Ushiromiya Battler,"""Un momento, riuscite tutti a leggerlo? Qualcuno dica anche a me cosa significa."""
Ushiromiya Maria,"""Kihihihihihih... Studia almeno l'inglese. Come hai fatto ad entrare al liceo senza riuscire a leggere frasi così semplici? Kihihi{0}hi{0}hi{0}hi{0}hi{0}hihih, ahia. Ahia, ahia, ahia."""
Ushiromiya Battler,"""Fatti i cavoli tuoi. Che c'è scritto, quindi?"""
Ushiromiya Maria,"""...Su per giù dice: ‘Finché non avverrà un miracolo, questa porta non si aprirà. Finché non avverrà un miracolo, tu non sarai benedetto’..."""
Ushiromiya Maria,"""La stregoneria di nostro nonno si basa su probabilità astronomicamente basse... In altre parole, il miracolo che potrà aprire questa porta... probabilmente richiederà un potere magico incredibilmente ampio... Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hihih. Ahia."""
Ushiromiya Battler,"""Bene, grazie per l'aiuto, ora stai zitta. Rosa-san, hai portato Maria a un corso di inglese? Allora è vero che bisogna imparare l'inglese mentre si è giovani."""
Ushiromiya George,"""...‘La cappella proibita’, eh...? A prescindere che la strega {f:5:Beatrice} sia veramente una strega o meno, si mormora che sia una donna esistita decine di anni fa... e che fosse l'amante di nostro nonno."""
Gohda Toshiro,"""Questa è, ehm, solo una mia supposizione personale, ma... io sono convinto che il padrone amasse profondamente {f:5:Beatrice}‐sama. Tuttavia, non poterono congiungersi, essendo lui già sposato."""
Ushiromiya Battler,"""...Capisco... Se {f:5:Beatrice}, ormai morta, venisse resuscitata tramite la magia di un miracolo, potrebbe sposarla senza alcuna vergogna, ora che la nonna è deceduta. E se si unissero in questa cappella... Non trovate che questa storia sembra uscita da una fiaba?"""
Ushiromiya Rosa,"""...Non penso che sia una storia così insensata. È un fatto risaputo che nostro padre ami ancora intensamente {f:5:Beatrice}..."""
Ushiromiya Rosa,"""Inoltre, anche se l'ho definita inquietante, trovo che l'interno della cappella sia decisamente magnifico... Immaginare nostro padre costruire questa cappella nella speranza di convolare a nozze con la sua amante morta, non mi sembra un'ipotesi così fuori luogo."""
Ushiromiya George,"""...Nostro nonno probabilmente sapeva che, dal momento in cui edificò la cappella, non l'avrebbe mai usata come chiesa nel corso della sua vita..."""
Ushiromiya George,""" Ma lui pregò che la strega ritornasse in vita grazie a qualche miracolo. E se tale miracolo fosse avvenuto, aveva avuto in mente di sposarsi qui..."""
Gohda Toshiro,"""...Capisco... A rifletterci su, questo luogo sarebbe incredibilmente importante anche per {f:5:Beatrice}‐sama... Nonostante lui sapesse che la cappella non sarebbe mai stata aperta... Che storia d'amore infelice."""
,"Gouda-san parlava in tono sommesso, sebbene fosse ben più piazzato di me."
,"Tutti rimasero in silenzio, ma sembravano d'accordo con la sua opinione."
Nanjo Terumasa,"""Nonostante lui sapesse che era una cappella che non sarebbe mai stata aperta... probabilmente sognava ancora il giorno in cui sarebbe avvenuto un miracolo... Kinzo-san in gioventù era un grande romantico. Penso di capire cosa provava."""
Ushiromiya Battler,"""Ihihih. Chissà... Ma tutti voi entrate quattro volte all'anno per pulirla, giusto?"""
Ushiromiya Battler,"""Ma quale proibita. Noi siamo appena entrati e usciti. Non c'è stato alcun miracolo. Avevamo con noi la chiave, e dopo un ‘clunk’ eravamo dentro. Tutto qui, non spariamo assurdità."""
Ushiromiya Rosa,"""...Eh...? Eh?! Allora... questo che vuol dire?"""
Ushiromiya Battler,"""I-In che senso ‘questo che vuol dire’...?"""
,Volevo solamente scherzare sull'atmosfera stucchevole che non mi andava a genio... Eppure zia Rosa mi aveva improvvisamente aggredito con una faccia molto seria.
,"Il viso di zia Rosa si fece sempre più pallido... E per diverse volte, alternò il suo sguardo avanti e indietro tra il cerchio magico sulla porta e ciò che teneva in mano."
Gohda Toshiro,"""C-Che cosa le prende, signora Rosa...?"""
Ushiromiya Rosa,"""Rispondi, Gouda-san! La chiave di questa cappella! Genji-san non aveva forse detto qualcosa a riguardo? {i:Aveva detto che ce n'era una sola}!"""
Ushiromiya George,"""...Eh? ..."""
Ushiromiya Maria,"""...Kihihihihihihihihihihihihihihihihihih... Ce ne avete messo di tempo per accorgervene. Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hihih..."""
,"...A volte gli scherzi dei bambini non vengono notati dagli adulti, e il bambino che ne tende uno finisce per scoraggiarsi."
,"Se in un momento successivo qualcuno cadesse vittima di uno di quegli scherzi, ciò renderebbe il ragazzino enormemente felice..."
,Il giubilio espresso da Maria in quel momento lo ricordava moltissimo...
Gohda Toshiro,"""...E-Ehm, sì. Questa chiave ha solo un esemplare. La cappella è importante per il padrone, per cui esiste un solo esemplare della chiave, senza duplicati... Di solito è custodita al sicuro nella cassetta delle chiavi nella stanza per i domestici, ma..."""
Ushiromiya Rosa,"""Esatto. E Genji-san aveva detto che non c'era... Qualcuno l'ha rubata... e l'ha messa in una busta da consegnare a Maria!! E questo è successo ieri!"""
Ushiromiya Battler,"""...Ma che...? Il che significa... che qualcosa non quadra, no?"""
Ushiromiya George,"""...È assurdo... Questa storia sta prendendo una brutta piega."""
Gohda Toshiro,"""C-Che cosa intendete...? Non ho la minima idea di cosa stiate parlando..."""
Nanjo Terumasa,"""Neanch'io... Potreste spiegare la situazione...?"""
,...Non era la stupidità ad impedire a Gouda e Nanjo di capire.
, Era la mancanza di conoscenza... Non sapevano per quanto tempo l'unica chiave per la cappella fosse rimasta nelle mani di Maria.
Ushiromiya Rosa,"""Non c'è dubbio! Era chiusa a chiave!! L'ho aperta io!! Non c'è alcun dubbio!!"""
,"Zia Rosa chiuse la porta della cappella, per poi serrarla a chiave, tirare per controllare se la serratura funzionasse, e aprirla di nuovo, ripetendo più volte il processo."
,Il suo colorito si fece ancor più pallido...
Ushiromiya Rosa,"""Fino a quando non avevo preso la chiave dalla busta di Maria e aperto questa porta, sono sicura che fosse chiusa a chiave!! Ma la chiave era stata messa nella busta e affidata a Maria, no?! E questo successe ieri, prima di mezzogiorno!!!"""
Nanjo Terumasa,"""...Che cosa hai detto...?"""
Gohda Toshiro,"""Ma questo... non può essere...!"""
Ushiromiya Battler,"""Invece sì... Ieri, a mezzogiorno, Maria ha ricevuto l'unica chiave da una donna che proclamava di essere una strega. In altre parole, la cappella era una camera chiusa da mezzogiorno di ieri fino a stamattina, quando Rosa-san ha sbloccato la serratura..."""
Ushiromiya Battler,"""Come è riuscito a portare lì dentro sei persone per poi ucciderle?!"""
,"La morte delle sei persone ci aveva turbato. Eravamo convinti che, dopo aver sentito parlare dello strano cerchio magico e della storia della cappella, avremmo capito qualcosa..."
,Invece erano questioni prive di alcuna importanza!
,"Da mezzogiorno della giornata precedente fino a quella mattina, la cappella era una camera chiusa.{n}Ma i nostri genitori erano stati con noi fino alla notte scorsa."
,Come aveva fatto il colpevole ad aprirla?!{n}E come aveva fatto a chiuderla?!
Ushiromiya Battler,"""...Odio come continui a ripeterti... Di nuovo? Un'altra camera chiusa?! Vuoi dirmi che hai sbloccato la porta con il potere della magia?!! Guarda che non sono stupido!!"""
{f:5:Beatrice},"""Se mi stai chiedendo di mostrarti come uso il mio potere per aprire le serrature, posso farlo volentieri... Ma questo non ti farà cedere."""
{f:5:Beatrice},"""Tu parli di {i:spiegare tutto con gli umani}! Nell'esatto momento in cui non avrai più alcun margine di argomentazione, la vittoria sarà mia!! Su, forza, come pensi di demolirmi? Se è stato un umano, qual è il tipo di trucco che ha usato, mmh~?"""
Ushiromiya Battler,"""È come per la camera chiusa dell'altra volta... Le informazioni sono insufficienti!! Non si riesce a ragionare in questo modo! Si possono tirar fuori scuse di ogni tipo, si può adoperare qualsiasi gioco di prestigio!! Non ha senso usare la deduzione!"""
{f:5:Beatrice},"""Ah! Ancora con questa lagna? Starai a guardare perché non hai abbastanza elementi da cui partire? Non si può dedurre nulla perché le informazioni sono incerte? Ah, le solite scuse impiegate da voi umani per smettere di pensare in maniera critica. Chi ti credi di essere, miserabile umano?!"""
{f:5:Beatrice},"""Stai dicendo che, se non sei al livello del demone di Laplace, non riesci a formulare neanche un singolo pensiero, razza di incapace?!! E per giunta parli come se la mancanza di informazioni giocasse a tuo svantaggio, quando in realtà è l'esatto opposto, o sbaglio?"""
{f:5:Beatrice},"""Più aumenteranno le informazioni che riceverai, e più soffrirai! Il risultato che otterrai sarà soltanto un compressore che ti schiaccerà con maggior forza! Kueheheheheheheheheh!!"""
Ushiromiya Battler,"""Beh, in tal caso, lasciami dire una cosa. Prima di tutto, è impossibile verificare che sia una camera chiusa!! Se stiamo già tirando fuori demoni e diavoli, anch'io ne ho uno in serbo per te..."""
Ushiromiya Battler,"""Posso dimostrare che questa {i:non sia} una camera chiusa. Sarà sufficiente mostrare un modo con cui si può entrare e uscire!"""
Ushiromiya Battler,"""Ma è impossibile dimostrare che questa {i:sia} una camera chiusa!!!! Non si può negare l'infinità di metodi per entrare. In altre parole, questa non è che una probatio diabolica!! La definizione di camera chiusa è in realtà indimostrabile!!"""
{f:5:Beatrice},"""Dopo aver cessato di usare il giudizio critico con il pretesto della mancanza di informazioni, te ne esci fuori con questo... E sia. Se questa è la tua mossa, te la concederò. Continua pure."""
Ushiromiya Battler,"""Innanzitutto, sembra che stai cercando di dire che la cappella è una camera chiusa... Poco prima ho avuto la possibilità di dare un'occhiata in giro, ed effettivamente, all'interno non sono riuscito a trovare nessuna via di entrata o di uscita, ad eccezione della porta..."""
Ushiromiya Battler,"""Ma {i:solo perché non sono riuscito a trovarla}, non significa che ciò dimostri che sia una camera chiusa!!"""
Ushiromiya Battler,"""Se ci fosse una {i:porta nascosta} o qualcosa che non potrei scovare, le tue premesse verrebbero spazzate via!! Ergo, a prescindere che io riesca o meno a scoprire una porta nascosta, non potrai mai negare l'esistenza di un metodo X con cui si potrà entrare e uscire dalla camera chiusa!"""
Ushiromiya Battler,"""E questo metodo X può essere impiegato senza ricorrere alla magia. Dopotutto, è una {i:porta nascosta}! Tanto sono sicuro che in questa cappella ce ne sarà qualcuna impossibile da trovare. Quindi non ho bisogno di dedurre un bel niente, perché la magia è impossibile!!"""
{f:5:Beatrice},"""...Ohoh, è questa la tua argomentazione? Kuahahahah, che sprovveduto."""
{f:5:Beatrice},"""Una mossa prevedibile. Perciò lasciami rispondere con la mia... Io ho sempre ritenuto un'idiozia il concetto di ‘camera chiusa’ che compare nei gialli di voi infimi umani."""
{f:5:Beatrice},"""La ragione? Perché vengono usate nella maniera sbagliata... Tu pensi che le ‘camere chiuse’ che appaiono nei gialli siano davvero tali? Credo proprio di no, giusto?!"""
{f:5:Beatrice},"""‘{i:Che tipo di trucco hanno usato per farla sembrare una camera chiusa?}’! Ecco cosa pensi."""
{f:5:Beatrice},"""Per farla breve, in tutti i gialli con camere chiuse che si sono susseguiti tra voi umani nel corso dei secoli, non è mai esistito uno che fosse autentico!!"""
Ushiromiya Battler,"""Oooh!! Non dire queste cose, guarda che i fanatici dei gialli sono tipi spaventosi! Christie si starà rivoltando nella tomba!"""
{f:5:Beatrice},"""Hmph!! Io però sono diversa. Ho dato vita ad una vera e propria camera chiusa! E posso provarlo. Sai perché? Perché sono una strega!!"""
{f:5:Beatrice},"""Per poter dimostrare la probatio diabolica occorre che io porti con me un diavolo? Allora fa proprio al caso mio! In quanto strega ho buone amicizie con i diavoli, te ne porterò quanti ne vuoi!!"""
Ushiromiya Battler,"""Benissimo!! ‘Per entrare nella cappella, papà e gli altri hanno usato una porta nascosta, oppure vi ci sono stati portati’! Come pensi di rispondere a questa mossa?!"""
{f:5:Beatrice},"""Così. ‘È irrilevante se fossero vive o morte. Sei persone sono entrate davvero dalla porta’!!"""
Ushiromiya Battler,"""Ehh?!?! Cogliona!! Era chiusa a chiave, come avrebbero fatto?!!"""
{f:5:Beatrice},"""L'ho aperta con la magia, e li ho invitati ad accedere!!"""
Ushiromiya Battler,"""Col cavolo!! Io non posso accettare la magia, per cui non esiste che io accetti qualcosa di simile!! Stai mentendo!! Quella porta si aprirà con qualche espediente. Oppure ce n'è una nascosta, accetterò soltanto una di queste due opzioni!!"""
{f:5:Beatrice},"""...Scacco perpetuo!! È così che negli scacchi si chiama una ripetizione di posizioni. Nella nostra partita sta accadendo lo stesso, una discussione che non avanza perché entrambe le parti rigettano le premesse dell'altra..."""
{f:5:Beatrice},"""In molte partite questo porterebbe a un pareggio, ma ciò smorzerebbe drasticamente l'interesse!! Noi non avremo dei pareggi. Le alternative sono queste: o mi riconoscerai e ti sottometterai a me, o mi negherai!!"""
Ushiromiya Battler,"""Almeno su questo sono d'accordo!! Sistemeremo la questione una volta per tutte, proprio come tu desideri!!"""
{f:5:Beatrice},"""Mhmhmhmh! Mi piace il tuo spirito...! Perciò mi è venuta un'idea. Penso che aggiungerò una nuova regola a questa partita fra noi due."""
Ushiromiya Battler,"""Una nuova regola...?! Tanto sarà una regola a tuo favore, vero?!"""
{f:5:Beatrice},"""Ma perché mai? Ti concederò ciò che la gente come te non smette mai di bramare. La ragione per cui cessate sempre di pensare con la vostra testa per poi lamentarvi è la {i:mancanza di informazioni}!! E se in risposta vi vengono fornite tali informazioni, ne dubitate la veridicità, per poi {i:rigettare le premesse}!"""
{f:5:Beatrice},"""Non è comodo? Davvero delle gran belle parole per occultare la vostra inettitudine. Ho deciso di rimuovere quel pretesto conveniente. Dovresti ringraziarmi, kuahahah!"""
Ushiromiya Battler,"""Hai detto che sono entrati dalla porta, e io ho risposto che non poteva essere... Vorresti affermare che fosse una risposta evasiva?"""
{f:5:Beatrice},"""Proprio così. Perciò, d'ora in poi, {p:1:farò in modo che quando dirò il vero, userò il rosso}."""
Ushiromiya Battler,"""C-Cosa vuoi dire...?! Continua a spiegarti!"""
{f:5:Beatrice},"""Non importa quale mossa magica io possa adoperare, potrai continuare a scappare all'infinito, ripetendo costantemente frasi come ‘mancanza di informazioni’ e ‘rigetto delle premesse’..."""
{f:5:Beatrice},"""Sarebbe oltremodo tedioso, anche se alla fine vincerei ugualmente... ho in mente di fornirti le ‘informazioni’ e le ‘premesse’ che desideri."""
{f:5:Beatrice},"""Tuttavia, probabilmente metterai in dubbio ogni singola mia parola. Questo non è sbagliato di per sé. Anch'io giocherò ogni mossa a mia disposizione per farti cedere. Non disprezzo il nostro approccio di cercare le migliori mosse possibili..."""
{f:5:Beatrice},"""Ma ciò non costituirebbe una partita. Per cui ho stabilito questa regola."""
{f:5:Beatrice},"""{p:1:Ogni dichiarazione che farò in rosso è la verità}! Non ci sarà alcun bisogno di dubitare!"""
Ushiromiya Battler,"""E dovrei crederci...?!"""
{f:5:Beatrice},"""Io sto giocando una partita con te. In una partita, le regole sono sacre!! Chi le prende alla leggera non è degno di partecipare!!"""
Ushiromiya Battler,"""D'accordo, ci sto, accetterò quella regola!! Anche un bambino delle elementari può discutere all'infinito e appigliarsi a cavilli."""
Ushiromiya Battler,"""Allora ripartiamo subito, e continuiamo da dove eravamo rimasti. Lo ripeterò un'altra volta: ‘Per entrare nella cappella, papà e gli altri hanno usato una porta nascosta, oppure vi ci sono stati portati’!"""
{f:5:Beatrice},"""Allora anch'io mi ripeterò: ""{p:1:È irrilevante se fossero vive o morte. Dalla porta sono entrate davvero sei persone}""!"""
Ushiromiya Battler,"""...H-Hai delle prove?!"""
{f:5:Beatrice},"""Stop!! Applicherò un'integrazione alla regola..."""
{f:5:Beatrice},"""Quando dirò il vero, userò il rosso, {i:ma non avrò il dovere di dimostrarlo mediante delle prove}! Sarà meramente un dato di fatto!!"""
{f:5:Beatrice},"""Il motivo è semplice: ho eseguito tutti i delitti per mezzo della magia. Pertanto, a fronte di qualsiasi crimine impossibile, mi basterebbe agitare una bacchetta magica davanti ai tuoi occhi."""
{f:5:Beatrice},"""Ma così non sarebbe una partita! Sarebbe un gesto incivile, equivalente ad infischiarsi dell'esito di una partita di scacchi per poi tirare un pugno all'avversario!"""
Ushiromiya Battler,"""E-Effettivamente hai ragione... Se tu sei una strega, {i:non hai bisogno di mostrare prove}... Perché con la magia potresti fare di tutto, ma è assurdo... Che partita sleale...!"""
{f:5:Beatrice},"""Ricominciamo da capo allora, va bene? Sei persone sono entrate davvero dalla porta. Ho aperto la serratura con la magia... Come fronteggerai questo incantesimo e questa camera chiusa?!"""
Ushiromiya Battler,"""L-La chiave! Genji-san e gli altri hanno detto che c'è solo una chiave, ma questo è impossibile da dimostrare! Il colpevole ha creato di nascosto un duplicato...!"""
{f:5:Beatrice},"""Kuahahahahahah! {p:1:Esiste solo un esemplare della chiave della cappella}!"""
Ushiromiya Battler,"""Argh... A-Allora questo. Il colpevole ha usato qualcosa di diverso da una vera e propria chiave per aprirla! Non so cosa, ma potrebbe essere un fil di ferro! Un arnese da scasso!!"""
{f:5:Beatrice},"""Che mossa da sempliciotto è mai questa? {p:1:Senza la chiave della cappella è impossibile sbloccarne la serratura}!! Ma con il potere della magia sarebbe apribile, no...?"""
Ushiromiya Battler,"""Allora questo!! C'è qualcosa che non va con la porta stessa! C'è un meccanismo per passarci attraverso anche quando rimane chiusa a chiave...! Posso pensare a diverse spiegazioni!"""
Ushiromiya Battler,"""Magari c'era un'ulteriore porta, come le grandi porte dei castelli che sono provviste di un'ingresso più piccolo! È anche plausibile che siano entrati rimuovendo i cardini, e in seguito la porta nella sua interezza!!"""
{f:5:Beatrice},"""Wahahahahahahahahahah! È {i:questo} il livello di intelligenza acquisito dagli umani in un secolo, Battleeeeeeer?! {p:1:Quando la porta della cappella è chiusa a chiave, viene precluso ogni metodo di entrata o di uscita}!!"""
{f:5:Beatrice},"""A meno che non si usi la magia, no...? Mhmhmh! È già ora dello scacco matto?!"""
Ushiromiya Battler,"""Neanche per sogno!! Hai detto che le sei persone sono entrate da una porta, ma non hai detto che fosse la porta principale! Potrebbero essere entrati da un'altra porta nascosta!!"""
{f:5:Beatrice},"""Parli troppo, incapace. Perciò fammi proseguire con la mia mossa precedente. {p:1:Le sei persone sono entrate davvero dalla {i:porta principale}!!"""
Ushiromiya Battler,"""Non ha senso!! Era chiusa a chiave, era impossibile sbloccarla senza quella singola chiave, eppure sei persone sono entrate dalla porta?!?! Come hanno fatto?!! Vorresti dirmi che è stata una magia?! Cazzo, cazzo cazzo cazzo cazzo cazzo!!!"""
{f:5:Beatrice},"""Wahahahahahaaah!! I limiti degli esseri umani sono stati rivelati così presto?"""
{f:5:Beatrice},"""Allora grida un ‘mi arrendo’!! È usanza che, quando qualcuno abbandona la partita e lo urla, il suo re venga sconfitto. Avanti, ti arrendi?! Allora proclama la tua capitolazione e inginocchiati, così che il tuo re venga battuto!!"""
{f:5:Beatrice},"""Dopodiché, dovrai baciarmi le scarpe! Non esiste gioia più grande di forzare uomini come te a leccarmi le scarpe, kuahahahahahah, kahahahahahahahahahahah!!"""
,"...Dannazioneeeee... È inutile, inutile, inutile...{n}Allora non posso vincere contro la strega...?!"
,"Questi non sono affatto scacchi, sono soltanto stato messo dal lato del perdente in un problema di scacchi...! Cavillare sulla più piccola minuzia per giungere a un pareggio è il meglio che posso fare...?"
{f:5:Beatrice},"""Stai certo che non accadrà...! O cederò io, o sarai tu a farlo!! Non vi saranno altre conclusioni!! Dov'è finita l'audacia che avevi quando avevi descritto questa partita come una tortura reciproca?!"""
{f:5:Beatrice},"""Oh oh oh oh, che delusione, che delusione, non trovi che sia scoraggiante? Battler Ushiromiyaaaaaaaa...????"""
,"Cazzooooooooo, cosa devo fare, che cosa?!! Riesco a vederlo, riesco a vedere il momento dello scacco matto...!!"
,"Aaaaaaaaah, è inutile, inutile! Tutte le mosse con cui avevo lottato duramente non erano nient'altro che disperati tentativi di muovere il mio re per scampare dallo scacco..."
," Non importa per quante mosse scapperò, non posso fuggire dallo scacco. E nel mio futuro riesco a vedere uno scacco matto, senza dover anticipare altre mosse!! Aaaaaaaaaaaaaaah, dannazioneeeeeeeeeeee...!!"
,Fra qualche altra mossa... sarebbe arrivato... il momento dello scacco matto...?
,...
,"Non mollare, Battler Ushiromiya.{n}Se vedo che sto venendo messo all'angolo..."
,"Rigirando la scacchiera... potrei prevedere la sua prossima mossa, giusto...?"
,"Kirie‐san mi aveva detto questo... Che, quando si riflette su qualcosa, più la vera fase finale si avvicina... più diventa facile anticipare cosa avverrà."
,La rigirerò...{n}Rigirerò la scacchiera...!!
Ushiromiya Battler,"""..."""
{f:5:Beatrice},"""...Cos'hai? Ad un tratto ti sei azzittito. Non preoccuparti. Arrendersi è una vergogna transitoria. Tutto quello che ti aspetta sarà il piacere che si prova nell'abbandonarsi..."""
{f:5:Beatrice},"""Kueheheheheheheh!! Forza, urla la tua resa... Non ti sento, però. Dillo a gran voce e in modo chiaro."""
Ushiromiya Battler,"""...Sei intontita dal sonno. Non mi stai ascoltando affatto... Per cui te lo dirò un'altra volta... Non mi arrenderò... Continuiamo. Riprendiamo la partita."""
{f:5:Beatrice},"""...Oh. Molto bene. Dopotutto, è il tuo turno... Mhmhmhmh."""
Ushiromiya Battler,"""Mi ero fatto l'idea che questa regola da te creata fosse la tua arma... Tuttavia, ho realizzato che può diventare un'arma anche per me... In breve, le cose stanno così."""
{f:5:Beatrice},"""Tenta pure."""
Ushiromiya Battler,"""Ho passato tutto il tempo ad arrovellarmi su come avrebbero potuto entrare nella camera chiusa della cappella... Pensare in quel modo è stato inutile."""
Ushiromiya Battler,"""Aah, inutile, è tutto inutile... Rigiriamo la scacchiera..."""
Ushiromiya Battler,"""Già. Stavo ragionando al contrario... Ecco come dovrei riflettere... Come è stato fatto in modo che la cappella, la quale in principio non era una camera chiusa, sembrasse tale?"""
{f:5:Beatrice},"""Eccolo qui... Il sistema di pensiero a cui gli umani hanno dato vita dopo un secolo. Fai pure un tentativo, kuahahah!!"""
Ushiromiya Battler,"""...Dillo in rosso per me. Se ti è impossibile, rifiutati... Ora vado."""
,...Quest'uomo... vuole abbondonare la sua posizione difensiva?{n}Impudente...
Ushiromiya Battler,"""Ho capito che si può entrare nella cappella solo tramite la porta, e che esiste soltanto una chiave... Ma fammi finire... La domanda è se la chiave sia davvero finita o meno nelle mani di Maria prima di mezzogiorno di ieri."""
{f:5:Beatrice},"""...Troppo lungo. Vai al sodo."""
Ushiromiya Battler,"""È qualcosa del genere... Noi riteniamo che da mezzogiorno di ieri in poi, la chiave fosse inutilizzabile. Per questo crediamo che da lì fino a stamattina questa fosse una camera chiusa!"""
Ushiromiya Battler,"""Voglio che tu proclami che questa non è soltanto una nostra convinzione, ma un fatto lampante."""
{f:5:Beatrice},"""Interessante... Ora il punto in discussione non è la porta, ma la chiave?"""
Ushiromiya Battler,"""Ieri, Maria ha ricevuto da te una busta. Lei non l'ha aperta, ma tastandola avrebbe potuto capire che dentro c'era una chiave... Ma non avrebbe potuto confermare in maniera inequivocabile che fosse la chiave per la cappella..."""
Ushiromiya Battler,"""In breve, le cose stanno così... All'interno della busta consegnata a Maria c'era un falso."""
{f:5:Beatrice},"""...Che sciocchezza hai tirato fuori. {p:1:Stamattina, Rosa ha davvero preso una lettera dalla borsetta di Maria,} {p:1:ottenendo così la vera chiave della cappella}... Non è affatto un falso."""
Ushiromiya Battler,"""Eheh... Quello lo avevo capito. Ora proseguo..."""
Ushiromiya Battler,""" Allora non ci sono dubbi sul fatto che, quando Maria ha ricevuto la busta, al suo interno ci fosse la medesima chiave della cappella, no?"""
{f:5:Beatrice},"""...Oh."""
Ushiromiya Battler,"""In pratica, voglio dire questo... Ieri, a mezzogiorno, hai consegnato a Maria una busta con dentro una chiave. Dicendole di non aprirla per nessun motivo... E Maria probabilmente si è accorta che dentro c'era una chiave."""
Ushiromiya Battler,"""E poiché zia Rosa ha aperto la porta della cappella con il suo contenuto, {i:abbiamo presupposto che fosse la chiave per la cappella}. Questa è la parte sospetta!"""
{f:5:Beatrice},"""...Vuoi insinuare questo? Che, nel momento in cui ho affidato la chiave a Maria, quella fosse un falso? E che poi, è stata scambiata con quella vera prima che Rosa prendesse la chiave...?"""
Ushiromiya Battler,"""Sì, giusto... Qualcosa non va, o grande {f:5:Beatrice}? È da un po' che non ha una bella cera, sa...?"""
{f:5:Beatrice},"""...Le persone a me care mi chiamano anche ‘Beato’. Beato andrà bene."""
Ushiromiya Battler,"""È il tuo turno, Beato."""
Ushiromiya Battler,"""{i:Turn of the Golden Witch}...! Vediamo come ribatterai."""
{f:5:Beatrice},"""...Molto bene... {p:1:La chiave della cappella era davvero l'oggetto contenuto nella busta che ho affidato a Maria}."""
Ushiromiya Battler,"""Ti incalzerò... Puoi ripeterlo in rosso...? ‘Fino all'apertura della busta da parte di zia Rosa, essa è sempre stata sotto la supervisione di Maria’."""
{f:5:Beatrice},"""..."""
Ushiromiya Battler,"""...Se ti è impossibile, allora dichiara di rifiutarti. Scacco."""
{f:5:Beatrice},"""...Grr... mi rifiuto."""
Ushiromiya Battler,"""Ho ribaltato la situazione con questa singola mossa... Ora è il tuo turno di far scappare il re, Beato."""
{f:5:Beatrice},"""...Hmph, c'è una ragione per il mio rifiuto. È la definizione dell'espressione ‘sotto la supervisione’... Se dovessi seguire il significato più autentico, Maria avrebbe dovuto tenere gli occhi aperti giorno e notte..."""
{f:5:Beatrice},"""Ma Maria non è arrivata fino a tal punto. Probabilmente, quando l'aveva fuori dalla sua borsetta era sotto la sua supervisione costante, ma dopo averla messa dentro, è sparita dal suo campo visivo... Non ho potuto usare il rosso solamente perché in tale accezione, la locuzione ‘sotto la supervisione’ è inappropriata... Nngh..."""
Ushiromiya Battler,"""...Mi sa che è stata una mossa travagliata. Dalla tua faccia capisco che hai intuito la mia prossima mossa."""
Ushiromiya Battler,"""È colpa mia. Con le donne sono di buon cuore. Non ferisco i loro sentimenti.{n}{i:E non deludo le loro aspettative}...!"""
Ushiromiya Battler,"""Prova a ripeterlo in rosso per me, se ci riesci: ‘Finché zia Rosa non ha tirato fuori la busta dal suo interno, nessuno è riuscito a toccare la borsetta di Maria’."""
{f:5:Beatrice},"""...Mi rifuto... di dire anche questo... Non spiegherò il motivo."""
Ushiromiya Battler,"""Ti sbagli... Non è che non vuoi spiegarti. È che non puoi farlo... Con questa mossa siamo allo scacco matto...?"""
{f:5:Beatrice},"""...Grr..."""
Ushiromiya Battler,"""Se non puoi spiegarlo, allora sarò io a farlo... La chiave della cappella era davvero nella busta che hai consegnato a Maria... Dopodiché, lei l'ha messa nella sua borsetta, e il mattino dopo, zia Rosa l'ha presa e ha aperto il lucchetto."""
Ushiromiya Battler,"""...Tuttavia! La borsetta non era sotto la supervisione costante di Maria! La magia non serve. È un trucco con una camera chiusa realizzabile da un umano!"""
Ushiromiya Battler,"""Il colpevole {i:umano} ha consegnato a Maria la chiave, e facendola usare a zia Rosa il mattino seguente, ha costruito l'illusione che, in quel lasso di tempo, ci fosse una camera chiusa."""
Ushiromiya Battler,"""Non si può negare la possibilità che nel frattempo, il colpevole abbia preso la chiave dalla borsetta di Maria e che l'abbia usata, per poi rimetterla al suo posto entro la mattina!!"""
Ushiromiya Battler,"""Puoi dirlo in rosso?!"""
Ushiromiya Battler,"""Ripetilo per me, se puoi dirlo, allora sputa l'osso!! Di nuovo scacco!!!"""
{f:5:Beatrice},"""...N-Non ancora. Scacco annullato... La busta con dentro la chiave dovrebbe essere sigillata con della ceralacca...! Rosa l'ha presa da una busta chiusa—"""
Ushiromiya Battler,"""Sul serio? Allora sputa l'osso!!"""
Ushiromiya Battler,"""Ripetilo per me!! ‘La busta consegnata ieri a mezzogiorno è la stessa busta che è stata aperta da zia Rosa’."""
{f:5:Beatrice},"""Q-Questo posso ripeterlo. {p:1:La busta che ho consegnato a Maria ieri a mezzogiorno è la stessa busta che è stata aperta da Rosa}!!"""
Ushiromiya Battler,"""...Uff...! Aaaaah, è inutile, è tutto inutile. Ormai non ha più alcuna importanza..."""
Ushiromiya Battler,"""Da te mi aspettavo di meglio... Se ti fossi arresa seduta stante, avrei potuto considerarti una abbastanza capace di prevedere cosa sta per arrivare... Perciò sono amareggiato... {i:Hai deluso le mie aspettative}."""
{f:5:Beatrice},"""C-Co... saaaaa...?!!"""
Ushiromiya Battler,"""Non è importante che la busta sia la stessa... Perché i sigilli in ceralacca possono essere apposti più di una volta! È la chiave all'interno quello che conta."""
{f:5:Beatrice},"""...G... Grrrrrr..."""
Ushiromiya Battler,"""E con questo, qui abbiamo finito, Strega Dorata. È scacco matto per davvero... Te lo chiedo ancora una volta, ripetilo per me!! Se puoi dirlo, allora sputa l'osso!"""
Ushiromiya Battler,"""‘Finché zia Rosa non ha aperto la busta ricevuta da Maria, la chiave della cappella all'interno di quella busta non è mai stata usata’!!"""
{f:5:Beatrice},"""...N... Nngh... Come...! Come ho... p‐potuto... contro un misero umano...!!"""
Ushiromiya Battler,"""Continuerò all'infinito, {f:5:Beatrice}!!!"""
Ushiromiya Battler,"""Ripetilo per me!! ‘Finché zia Rosa non ha aperto la busta ricevuta da Maria, la chiave della cappella all'interno di quella busta non è mai stata usata’!!"""
{f:5:Beatrice},"""...Urgh, nngh... Uoooooooooooooooooh!!!"""
Ushiromiya Battler,"""Se vuoi urlare qualcosa, allora di': ‘mi arrendo’! La questione è chiusa!! La verità è questa."""
Ushiromiya Battler,"""La chiave di Maria è passata per le mani di qualcun altro, in un momento che precede l'impossessamento da parte di zia Rosa."""
Ushiromiya Battler,"""Dopodiché ha usato la chiave e l'ha sigillata, riponendola nella borsetta di Maria per far credere che non fosse mai stata usata!"""
Ushiromiya Battler,"""Assumere che la chiave non fosse stata usata per via del sigillo in ceralacca integro è un trucchetto fallace da quattro soldi!!"""
Ushiromiya Battler,"""Scacco matto!! Non c'è alcuna magia, non è nient'altro che un trucco realizzabile da un umano!!"""
{f:5:Beatrice},"""I-In tal caso... chi è che avrebbe rubato la chiave?! Vediamo se saprai rispondere! Adesso sarai tu a ripetere...!"""
Ushiromiya Battler,"""Giusto, sto facendo ripetere le cose solo a te. Suppongo che ogni tanto dovrò rispondere..."""
Ushiromiya Battler,"""{i:Ma mi rifiuto}!! La mia condizione per la vittoria è negare l'esistenza delle streghe. Arriverò a dimostrare che i tuoi crimini irrealizzabili con la magia sono realizzabili per mano umana!!"""
Ushiromiya Battler,"""Ho distrutto la tua camera chiusa con qualcosa realizzabile anche da un umano. Tuttavia, ho già detto che non indagherò su chi sia l'effettivo colpevole."""
Ushiromiya Battler,"""Perché io credo negli umani!! E non accetterò che tra di noi ci sia qualcuno che ruberebbe la chiave da Maria e la userebbe per compiere un atto così orribile, mai e poi maiii!!"""
{f:5:Beatrice},"""Eh, eheheheheheh, ahahahahahahahah!!! Ci rinuncio, mi arrendo! Per questa sessione di gioco getto la spugna... Ma rimani comunque uno sprovveduto, Battler."""
Ushiromiya Battler,"""Le minacce finali sono una prerogativa del perdente. Datti pure alla pazza gioia."""
{f:5:Beatrice},"""...Nnngh...! Continuando a negare la mia esistenza, prima o poi finirai con le spalle al muro..."""
{f:5:Beatrice},"""Dopotutto, visto che mi neghi, non avrai altra scelta se non di sospettare di quei parenti a cui vuoi tanto bene...! Alla fine, quando sarai costretto a dubitare di chi ti sta a cuore, sicuramente accetterai la mia esistenza...!!"""
{f:5:Beatrice},"""Mhmhmhmh, ti sarai anche aggiudicato questa sfida... ma l'ingenuità della tua logica ti porterà senz'altro alla rovina... D'altronde, non puoi vincere contro di me!! Battler Ushiromiyaaaaaaaaaaaaaaaaaaaa!!"""
